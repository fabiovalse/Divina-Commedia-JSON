{"batchcomplete":"","query":{"normalized":[{"from":"Divina_Commedia/Inferno/Canto XIV","to":"Divina Commedia/Inferno/Canto XIV"}],"pages":{"1366":{"pageid":1366,"ns":0,"title":"Divina Commedia/Inferno/Canto XIV","revisions":[{"contentformat":"text/x-wiki","contentmodel":"wikitext","*":"{{Conteggio pagine|[[Speciale:Statistiche]]}}<!-- Area dati: non modificare da qui: --><onlyinclude><div style=\"display:none\"><section begin=\"sottotitolo\"/>[[Divina Commedia/Inferno|Inferno]]<br />Canto quattordicesimo<section end=\"sottotitolo\"/>\n<section begin=\"prec\"/>../Canto XIII<section end=\"prec\"/>\n<section begin=\"succ\"/>../Canto XV<section end=\"succ\"/>\n<section begin=\"nome template\"/>IncludiIntestazione<section end=\"nome template\"/>\n<section begin=\"data\"/>11 luglio 2013<section end=\"data\"/>\n<section begin=\"avz\"/>75%<section end=\"avz\"/>\n<section begin=\"arg\"/>Poemi<section end=\"arg\"/>\n</div></onlyinclude><!-- a qui -->{{Qualit\u00e0|avz=75%|data=11 luglio 2013|arg=Poemi}}{{IncludiIntestazione|sottotitolo=[[Divina Commedia/Inferno|Inferno]]<br />Canto quattordicesimo|prec=../Canto XIII|succ=../Canto XV}}\n\n''Canto XIV, ove tratta de la qualit\u00e0 del terzo girone, contento nel settimo circulo; e quivi si puniscono coloro che fanno forza ne la deitade, negando e bestemmiando quella; e nomina qui spezialmente il re Capaneo scelleratissimo in questo preditto peccato.''\n \n\n<poem> \nPoi che la carit\u00e0 del natio loco\nmi strinse, raunai le fronde sparte\ne rende\u2019 le a colui, ch\u2019era gi\u00e0 fioco. {{r|3}}\n\nIndi venimmo al fine ove si parte\nlo secondo giron dal terzo, e dove\nsi vede di giustizia orribil arte. {{r|6}}\n\nA ben manifestar le cose nove,\ndico che arrivammo ad una landa\nche dal suo letto ogne pianta rimove. {{r|9}}\n\nLa dolorosa selva l\u2019\u00e8 ghirlanda\nintorno, come \u2019l fosso tristo ad essa;\nquivi fermammo i passi a randa a randa. {{r|12}}\n\nLo spazzo era una rena arida e spessa,\nnon d\u2019altra foggia fatta che colei\nche fu da\u2019 pi\u00e8 di Caton gi\u00e0 soppressa. {{r|15}}\n\nO vendetta di Dio, quanto tu dei\nesser temuta da ciascun che legge\nci\u00f2 che fu manifesto a li occhi mei! {{r|18}}\n\nD\u2019anime nude vidi molte gregge\nche piangean tutte assai miseramente,\ne parea posta lor diversa legge. {{r|21}}\n\nSupin giacea in terra alcuna gente,\nalcuna si sedea tutta raccolta,\ne altra andava contin\u00fcamente. {{r|24}}\n\nQuella che giva \u2019ntorno era pi\u00f9 molta,\ne quella men che giac\u00eba al tormento,\nma pi\u00f9 al duolo avea la lingua sciolta. {{r|27}}\n\nSovra tutto \u2019l sabbion, d\u2019un cader lento,\npiovean di foco dilatate falde,\ncome di neve in alpe sanza vento. {{r|30}}\n\nQuali Alessandro in quelle parti calde\nd\u2019Ind\u00efa vide sopra \u2019l s\u00fco stuolo\nfiamme cadere infino a terra salde, {{r|33}}\n\nper ch\u2019ei provide a scalpitar lo suolo\ncon le sue schiere, acci\u00f2 che lo vapore\nmei si stingueva mentre ch\u2019era solo: {{r|36}}\n\ntale scendeva l\u2019etternale ardore;\nonde la rena s\u2019accendea, com\u2019esca\nsotto focile, a doppiar lo dolore. {{r|39}}\n\nSanza riposo mai era la tresca\nde le misere mani, or quindi or quinci\nescotendo da s\u00e9 l\u2019arsura fresca. {{r|42}}\n\nI\u2019 cominciai: \"Maestro, tu che vinci\ntutte le cose, fuor che \u2019 demon duri\nch\u2019a l\u2019intrar de la porta incontra uscinci, {{r|45}}\n\nchi \u00e8 quel grande che non par che curi\nlo \u2019ncendio e giace dispettoso e torto,\ns\u00ec che la pioggia non par che \u2019l marturi?\". {{r|48}}\n\nE quel medesmo, che si fu accorto\nch\u2019io domandava il mio duca di lui,\ngrid\u00f2: \"Qual io fui vivo, tal son morto. {{r|51}}\n\nSe Giove stanchi \u2019l suo fabbro da cui\ncrucciato prese la folgore aguta\nonde l\u2019ultimo d\u00ec percosso fui; {{r|54}}\n\no s\u2019elli stanchi li altri a muta a muta\nin Mongibello a la focina negra,\nchiamando \"Buon Vulcano, aiuta, aiuta!\", {{r|57}}\n\ns\u00ec com\u2019el fece a la pugna di Flegra,\ne me saetti con tutta sua forza:\nnon ne potrebbe aver vendetta allegra\". {{r|60}}\n\nAllora il duca mio parl\u00f2 di forza\ntanto, ch\u2019i\u2019 non l\u2019avea s\u00ec forte udito:\n\"O Capaneo, in ci\u00f2 che non s\u2019ammorza {{r|63}}\n\nla tua superbia, se\u2019 tu pi\u00f9 punito;\nnullo martiro, fuor che la tua rabbia,\nsarebbe al tuo furor dolor compito\". {{r|66}}\n\nPoi si rivolse a me con miglior labbia,\ndicendo: \"Quei fu l\u2019un d\u2019i sette regi\nch\u2019assiser Tebe; ed ebbe e par ch\u2019elli abbia {{r|69}}\n\nDio in disdegno, e poco par che \u2019l pregi;\nma, com\u2019io dissi lui, li suoi dispetti\nsono al suo petto assai debiti fregi. {{r|72}}\n\nOr mi vien dietro, e guarda che non metti,\nancor, li piedi ne la rena arsiccia;\nma sempre al bosco tien li piedi stretti\". {{r|75}}\n\nTacendo divenimmo l\u00e0 \u2019ve spiccia\nfuor de la selva un picciol fiumicello,\nlo cui rossore ancor mi raccapriccia. {{r|78}}\n\nQuale del Bulicame esce ruscello\nche parton poi tra lor le peccatrici,\ntal per la rena gi\u00f9 sen giva quello. {{r|81}}\n\nLo fondo suo e ambo le pendici\nfatt\u2019era \u2019n pietra, e \u2019 margini dallato;\nper ch\u2019io m\u2019accorsi che \u2019l passo era lici. {{r|84}}\n\n\"Tra tutto l\u2019altro ch\u2019i\u2019 t\u2019 ho dimostrato,\nposcia che noi intrammo per la porta\nlo cui sogliare a nessuno \u00e8 negato, {{r|87}}\n\ncosa non fu da li tuoi occhi scorta\nnotabile com\u2019\u00e8 \u2019l presente rio,\nche sovra s\u00e9 tutte fiammelle ammorta\". {{r|90}}\n\nQueste parole fuor del duca mio;\nper ch\u2019io \u2019l pregai che mi largisse \u2019l pasto\ndi cui largito m\u2019av\u00eba il disio. {{r|93}}\n\n\"In mezzo mar siede un paese guasto\",\ndiss\u2019elli allora, \"che s\u2019appella Creta,\nsotto \u2019l cui rege fu gi\u00e0 \u2019l mondo casto. {{r|96}}\n\nUna montagna v\u2019\u00e8 che gi\u00e0 fu lieta\nd\u2019acqua e di fronde, che si chiam\u00f2 Ida;\nor \u00e8 diserta come cosa vieta. {{r|99}}\n\nR\u00eba la scelse gi\u00e0 per cuna fida\ndel suo figliuolo, e per celarlo meglio,\nquando piangea, vi facea far le grida. {{r|102}}\n\nDentro dal monte sta dritto un gran veglio,\nche tien volte le spalle inver\u2019 Dammiata\ne Roma guarda come s\u00fco speglio. {{r|105}}\n\nLa sua testa \u00e8 di fin oro formata,\ne puro argento son le braccia e \u2019l petto,\npoi \u00e8 di rame infino a la forcata; {{r|108}}\n\nda indi in giuso \u00e8 tutto ferro eletto,\nsalvo che \u2019l destro piede \u00e8 terra cotta;\ne sta \u2019n su quel, pi\u00f9 che \u2019n su l\u2019altro, eretto. {{r|111}}\n\nCiascuna parte, fuor che l\u2019oro, \u00e8 rotta\nd\u2019una fessura che lagrime goccia,\nle quali, accolte, f\u00f3ran quella grotta. {{r|114}}\n\nLor corso in questa valle si diroccia;\nfanno Acheronte, Stige e Flegetonta;\npoi sen van gi\u00f9 per questa stretta doccia, {{r|117}}\n\ninfin, l\u00e0 ove pi\u00f9 non si dismonta,\nfanno Cocito; e qual sia quello stagno\ntu lo vedrai, per\u00f2 qui non si conta\". {{r|120}}\n\nE io a lui: \"Se \u2019l presente rigagno\nsi diriva cos\u00ec dal nostro mondo,\nperch\u00e9 ci appar pur a questo vivagno?\". {{r|123}}\n\nEd elli a me: \"Tu sai che \u2019l loco \u00e8 tondo;\ne tutto che tu sie venuto molto,\npur a sinistra, gi\u00f9 calando al fondo, {{r|126}}\n\nnon se\u2019 ancor per tutto \u2019l cerchio v\u00f2lto;\nper che, se cosa n\u2019apparisce nova,\nnon de\u2019 addur maraviglia al tuo volto\". {{r|129}}\n\nE io ancor: \"Maestro, ove si trova\nFlegetonta e Let\u00e8? ch\u00e9 de l\u2019un taci,\ne l\u2019altro di\u2019 che si fa d\u2019esta piova\". {{r|132}}\n\n\"In tutte tue question certo mi piaci\",\nrispuose, \"ma \u2019l bollor de l\u2019acqua rossa\ndovea ben solver l\u2019una che tu faci. {{r|135}}\n\nLet\u00e8 vedrai, ma fuor di questa fossa,\nl\u00e0 dove vanno l\u2019anime a lavarsi\nquando la colpa pentuta \u00e8 rimossa\". {{r|138}}\n\nPoi disse: \"Omai \u00e8 tempo da scostarsi\ndal bosco; fa che di retro a me vegne:\nli margini fan via, che non son arsi, {{r|141}}\n\ne sopra loro ogne vapor si spegne\".\n</poem>\n\n\n===== Altri progetti =====\n{{Interprogetto|etichetta=Inferno - Canto quattordicesimo|w=Inferno_-_Canto_quattordicesimo}}\n\n[[cs:Bo\u017esk\u00e1 komedie/Peklo/Zp\u011bv \u010dtrn\u00e1ct\u00fd]]\n[[en:The Divine Comedy/Inferno/Canto XIV]]\n[[es:La Divina Comedia: El Infierno: Canto XIV]]\n[[fr:La Divine Com\u00e9die (trad. Lamennais)/L\u2019Enfer/Chant XIV]]\n[[pt:A Divina Com\u00e9dia/Inferno/XIV]]\n[[ru:\u0411\u043e\u0436\u0435\u0441\u0442\u0432\u0435\u043d\u043d\u0430\u044f \u043a\u043e\u043c\u0435\u0434\u0438\u044f (\u0414\u0430\u043d\u0442\u0435/\u041c\u0438\u043d)/\u0410\u0434/\u041f\u0435\u0441\u043d\u044c XIV/\u0414\u041e]]"}]}}}}