{"batchcomplete":"","query":{"normalized":[{"from":"Divina_Commedia/Paradiso/Canto XXXI","to":"Divina Commedia/Paradiso/Canto XXXI"}],"pages":{"1493":{"pageid":1493,"ns":0,"title":"Divina Commedia/Paradiso/Canto XXXI","revisions":[{"contentformat":"text/x-wiki","contentmodel":"wikitext","*":"{{Conteggio pagine|[[Speciale:Statistiche]]}}<!-- Area dati: non modificare da qui: --><onlyinclude><div style=\"display:none\"><section begin=\"sottotitolo\"/>[[Divina Commedia/Paradiso|Paradiso]]<br /><br />Canto trentunesimo<section end=\"sottotitolo\"/>\n<section begin=\"prec\"/>../Canto XXX<section end=\"prec\"/>\n<section begin=\"succ\"/>../Canto XXXII<section end=\"succ\"/>\n<section begin=\"nome template\"/>IncludiIntestazione<section end=\"nome template\"/>\n<section begin=\"data\"/>13 febbraio 2008<section end=\"data\"/>\n<section begin=\"avz\"/>75%<section end=\"avz\"/>\n<section begin=\"arg\"/>Poemi<section end=\"arg\"/>\n</div></onlyinclude><!-- a qui -->{{Qualit\u00e0|avz=75%|data=13 febbraio 2008|arg=Poemi}}{{IncludiIntestazione|sottotitolo=[[Divina Commedia/Paradiso|Paradiso]]<br /><br />Canto trentunesimo|prec=../Canto XXX|succ=../Canto XXXII}}\n\n''Canto XXXI, il quale tratta come l\u2019auttore fue lasciato da Beatrice e trov\u00f2 Santo Bernardo, per lo cui conducimento rivide Beatrice ne la sua gloria; poi pone una orazione che Dante fece a Beatrice che pregasse per lui lo nostro Segnore Iddio e la nostra Donna sua Madre; e come vide la Divina Maest\u00e0.''\n \n\n<poem> \nIn forma dunque di candida rosa\nmi si mostrava la milizia santa\nche nel suo sangue Cristo fece sposa; {{r|3}}\n\nma l\u2019altra, che volando vede e canta\nla gloria di colui che la \u2019nnamora\ne la bont\u00e0 che la fece cotanta, {{r|6}}\n\ns\u00ec come schiera d\u2019ape che s\u2019infiora\nuna f\u00efata e una si ritorna\nl\u00e0 dove suo laboro s\u2019insapora, {{r|9}}\n\nnel gran fior discendeva che s\u2019addorna\ndi tante foglie, e quindi risaliva\nl\u00e0 dove \u2019l s\u00fco amor sempre soggiorna. {{r|12}}\n\nLe facce tutte avean di fiamma viva\ne l\u2019ali d\u2019oro, e l\u2019altro tanto bianco,\nche nulla neve a quel termine arriva. {{r|15}}\n\nQuando scendean nel fior, di banco in banco\nporgevan de la pace e de l\u2019ardore\nch\u2019elli acquistavan ventilando il fianco. {{r|18}}\n\nN\u00e9 l\u2019interporsi tra \u2019l disopra e \u2019l fiore\ndi tanta moltitudine volante\nimpediva la vista e lo splendore: {{r|21}}\n\nch\u00e9 la luce divina \u00e8 penetrante\nper l\u2019universo secondo ch\u2019\u00e8 degno,\ns\u00ec che nulla le puote essere ostante. {{r|24}}\n\nQuesto sicuro e gaud\u00efoso regno,\nfrequente in gente antica e in novella,\nviso e amore avea tutto ad un segno. {{r|27}}\n\nOh trina luce che \u2019n unica stella\nscintillando a lor vista, s\u00ec li appaga!\nguarda qua giuso a la nostra procella! {{r|30}}\n\nSe i barbari, venendo da tal plaga\nche ciascun giorno d\u2019Elice si cuopra,\nrotante col suo figlio ond\u2019 ella \u00e8 vaga, {{r|33}}\n\nveggendo Roma e l\u2019ard\u00fca sua opra,\nstupefaciensi, quando Laterano\na le cose mortali and\u00f2 di sopra; {{r|36}}\n\n\u00efo, che al divino da l\u2019umano,\na l\u2019etterno dal tempo era venuto,\ne di Fiorenza in popol giusto e sano, {{r|39}}\n\ndi che stupor dovea esser compiuto!\nCerto tra esso e \u2019l gaudio mi facea\nlibito non udire e starmi muto. {{r|42}}\n\nE quasi peregrin che si ricrea\nnel tempio del suo voto riguardando,\ne spera gi\u00e0 ridir com\u2019 ello stea, {{r|45}}\n\nsu per la viva luce passeggiando,\nmenava \u00efo li occhi per li gradi,\nmo s\u00f9, mo gi\u00f9 e mo recirculando. {{r|48}}\n\nVed\u00eba visi a carit\u00e0 s\u00fcadi,\nd\u2019altrui lume fregiati e di suo riso,\ne atti ornati di tutte onestadi. {{r|51}}\n\nLa forma general di paradiso\ngi\u00e0 tutta m\u00efo sguardo avea compresa,\nin nulla parte ancor fermato fiso; {{r|54}}\n\ne volgeami con voglia r\u00efaccesa\nper domandar la mia donna di cose\ndi che la mente mia era sospesa. {{r|57}}\n\nUno intend\u00eba, e altro mi rispuose:\ncredea veder Beatrice e vidi un sene\nvestito con le genti glor\u00efose. {{r|60}}\n\nDiffuso era per li occhi e per le gene\ndi benigna letizia, in atto pio\nquale a tenero padre si convene. {{r|63}}\n\nE \u00abOv\u2019 \u00e8 ella?\u00bb, s\u00f9bito diss\u2019 io.\nOnd\u2019 elli: \u00abA terminar lo tuo disiro\nmosse Beatrice me del loco mio; {{r|66}}\n\ne se riguardi s\u00f9 nel terzo giro\ndal sommo grado, tu la rivedrai\nnel trono che suoi merti le sortiro\u00bb. {{r|69}}\n\nSanza risponder, li occhi s\u00f9 levai,\ne vidi lei che si facea corona\nreflettendo da s\u00e9 li etterni rai. {{r|72}}\n\nDa quella reg\u00efon che pi\u00f9 s\u00f9 tona\nocchio mortale alcun tanto non dista,\nqualunque in mare pi\u00f9 gi\u00f9 s\u2019abbandona, {{r|75}}\n\nquanto l\u00ec da Beatrice la mia vista;\nma nulla mi facea, ch\u00e9 s\u00fca effige\nnon discend\u00eba a me per mezzo mista. {{r|78}}\n\n\u00abO donna in cui la mia speranza vige,\ne che soffristi per la mia salute\nin inferno lasciar le tue vestige, {{r|81}}\n\ndi tante cose quant\u2019 i\u2019 ho vedute,\ndal tuo podere e da la tua bontate\nriconosco la grazia e la virtute. {{r|84}}\n\nTu m\u2019hai di servo tratto a libertate\nper tutte quelle vie, per tutt\u2019 i modi\nche di ci\u00f2 fare avei la potestate. {{r|87}}\n\nLa tua magnificenza in me custodi,\ns\u00ec che l\u2019anima mia, che fatt\u2019 hai sana,\npiacente a te dal corpo si disnodi\u00bb. {{r|90}}\n\nCos\u00ec orai; e quella, s\u00ec lontana\ncome parea, sorrise e riguardommi;\npoi si torn\u00f2 a l\u2019etterna fontana. {{r|93}}\n\nE \u2019l santo sene: \u00abAcci\u00f2 che tu assommi\nperfettamente\u00bb, disse, \u00abil tuo cammino,\na che priego e amor santo mandommi, {{r|96}}\n\nvola con li occhi per questo giardino;\nch\u00e9 veder lui t\u2019acconcer\u00e0 lo sguardo\npi\u00f9 al montar per lo raggio divino. {{r|99}}\n\nE la regina del cielo, ond\u2019 \u00efo ardo\ntutto d\u2019amor, ne far\u00e0 ogne grazia,\nper\u00f2 ch\u2019i\u2019 sono il suo fedel Bernardo\u00bb. {{r|102}}\n\nQual \u00e8 colui che forse di Croazia\nviene a veder la Veronica nostra,\nche per l\u2019antica fame non sen sazia, {{r|105}}\n\nma dice nel pensier, fin che si mostra:\n\u2019Segnor mio Ies\u00f9 Cristo, Dio verace,\nor fu s\u00ec fatta la sembianza vostra?\u2019; {{r|108}}\n\ntal era io mirando la vivace\ncarit\u00e0 di colui che \u2019n questo mondo,\ncontemplando, gust\u00f2 di quella pace. {{r|111}}\n\n\u00abFigliuol di grazia, quest\u2019 esser giocondo\u00bb,\ncominci\u00f2 elli, \u00abnon ti sar\u00e0 noto,\ntenendo li occhi pur qua gi\u00f9 al fondo; {{r|114}}\n\nma guarda i cerchi infino al pi\u00f9 remoto,\ntanto che veggi seder la regina\ncui questo regno \u00e8 suddito e devoto\u00bb. {{r|117}}\n\nIo levai li occhi; e come da mattina\nla parte or\u00efental de l\u2019orizzonte\nsoverchia quella dove \u2019l sol declina, {{r|120}}\n\ncos\u00ec, quasi di valle andando a monte\ncon li occhi, vidi parte ne lo stremo\nvincer di lume tutta l\u2019altra fronte. {{r|123}}\n\nE come quivi ove s\u2019aspetta il temo\nche mal guid\u00f2 Fetonte, pi\u00f9 s\u2019infiamma,\ne quinci e quindi il lume si fa scemo, {{r|126}}\n\ncos\u00ec quella pacifica oriafiamma\nnel mezzo s\u2019avvivava, e d\u2019ogne parte\nper igual modo allentava la fiamma; {{r|129}}\n\ne a quel mezzo, con le penne sparte,\nvid\u2019 io pi\u00f9 di mille angeli festanti,\nciascun distinto di fulgore e d\u2019arte. {{r|132}}\n\nVidi a lor giochi quivi e a lor canti\nridere una bellezza, che letizia\nera ne li occhi a tutti li altri santi; {{r|135}}\n\ne s\u2019io avessi in dir tanta divizia\nquanta ad imaginar, non ardirei\nlo minimo tentar di sua delizia. {{r|138}}\n\nBernardo, come vide li occhi miei\nnel caldo suo caler fissi e attenti,\nli suoi con tanto affetto volse a lei, {{r|141}}\n\nche \u2019 miei di rimirar f\u00e9 pi\u00f9 ardenti.\n</poem>\n\n\n===== Altri progetti =====\n{{Interprogetto|etichetta=Paradiso - Canto trentunesimo|w=Paradiso_-_Canto_trentunesimo}}\n\n[[cs:Bo\u017esk\u00e1 komedie/R\u00e1j/Zp\u011bv t\u0159ic\u00e1t\u00fd prv\u00fd]]\n[[en:The Divine Comedy/Paradiso/Canto XXXI]]\n[[es:La Divina Comedia: El Para\u00edso: Canto XXXI]]\n[[fr:La Divine Com\u00e9die (trad. Lamennais)/Le Paradis/Chant XXXI]]\n[[pt:A Divina Com\u00e9dia/Para\u00edso/XXXI]]\n[[ro:Divina Comedie/Paradisul/C\u00e2ntul XXXI]]"}]}}}}