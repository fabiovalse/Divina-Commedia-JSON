{"batchcomplete":"","query":{"normalized":[{"from":"Divina_Commedia/Purgatorio/Canto VIII","to":"Divina Commedia/Purgatorio/Canto VIII"}],"pages":{"1394":{"pageid":1394,"ns":0,"title":"Divina Commedia/Purgatorio/Canto VIII","revisions":[{"contentformat":"text/x-wiki","contentmodel":"wikitext","*":"{{Conteggio pagine|[[Speciale:Statistiche]]}}<!-- Area dati: non modificare da qui: --><onlyinclude><div style=\"display:none\"><section begin=\"sottotitolo\"/>[[Divina Commedia/Purgatorio|Purgatorio]]<br /><br />Canto ottavo<section end=\"sottotitolo\"/>\n<section begin=\"prec\"/>../Canto VII<section end=\"prec\"/>\n<section begin=\"succ\"/>../Canto IX<section end=\"succ\"/>\n<section begin=\"nome template\"/>IncludiIntestazione<section end=\"nome template\"/>\n<section begin=\"data\"/>17 agosto 2008<section end=\"data\"/>\n<section begin=\"avz\"/>75%<section end=\"avz\"/>\n<section begin=\"arg\"/>Poemi<section end=\"arg\"/>\n</div></onlyinclude><!-- a qui -->{{Qualit\u00e0|avz=75%|data=17 agosto 2008|arg=Poemi}}{{IncludiIntestazione|sottotitolo=[[Divina Commedia/Purgatorio|Purgatorio]]<br /><br />Canto ottavo|prec=../Canto VII|succ=../Canto IX}}\n\n\n''Canto VIII, dove si tratta de la quinta qualitade, cio\u00e8 di coloro che, per timore di non perdere onore e signoria e offizi e massimamente per non ritrarre le mani da l\u2019utilit\u00e0 de la pecunia, si tardaro a confessare di qui a l\u2019ultima ora di loro vita e non faccendo penitenza di lor peccati; dove nomina iudice Nino e Currado marchese Malespini.''\n \n<poem> \n{{\u00a7|Era gi\u00e0 l'ora che volge il disio|Era gi\u00e0 l'ora che volge il disio\nai navicanti e 'ntenerisce il core\nlo d\u00ec c' han detto ai dolci amici addio; {{r|3}}\n\ne che lo novo peregrin d\u2019amore\npunge, se ode squilla di lontano\nche paia il giorno pianger che si more}}; {{r|6}}\n\nquand\u2019io incominciai a render vano\nl\u2019udire e a mirare una de l\u2019alme\nsurta, che l\u2019ascoltar chiedea con mano. {{r|9}}\n\nElla giunse e lev\u00f2 ambo le palme,\nficcando li occhi verso l\u2019or\u00efente,\ncome dicesse a Dio: \u2019D\u2019altro non calme\u2019. {{r|12}}\n\n\u2019Te lucis ante\u2019 s\u00ec devotamente\nle usc\u00eco di bocca e con s\u00ec dolci note,\nche fece me a me uscir di mente; {{r|15}}\n\ne l\u2019altre poi dolcemente e devote\nseguitar lei per tutto l\u2019inno intero,\navendo li occhi a le superne rote. {{r|18}}\n\nAguzza qui, lettor, ben li occhi al vero,\nch\u00e9 \u2019l velo \u00e8 ora ben tanto sottile,\ncerto che \u2019l trapassar dentro \u00e8 leggero. {{r|21}}\n\nIo vidi quello essercito gentile\ntacito poscia riguardare in s\u00f9e,\nquasi aspettando, palido e um\u00ecle; {{r|24}}\n\ne vidi uscir de l\u2019alto e scender gi\u00f9e\ndue angeli con due spade affocate,\ntronche e private de le punte sue. {{r|27}}\n\nVerdi come fogliette pur mo nate\nerano in veste, che da verdi penne\npercosse traean dietro e ventilate. {{r|30}}\n\nL\u2019un poco sovra noi a star si venne,\ne l\u2019altro scese in l\u2019opposita sponda,\ns\u00ec che la gente in mezzo si contenne. {{r|33}}\n\nBen discern\u00eba in lor la testa bionda;\nma ne la faccia l\u2019occhio si smarria,\ncome virt\u00f9 ch\u2019a troppo si confonda. {{r|36}}\n\n\"Ambo vegnon del grembo di Maria\",\ndisse {{AutoreCitato|Sordello da Goito|Sordello}}, \"a guardia de la valle,\nper lo serpente che verr\u00e0 vie via\". {{r|39}}\n\nOnd\u2019io, che non sapeva per qual calle,\nmi volsi intorno, e stretto m\u2019accostai,\ntutto gelato, a le fidate spalle. {{r|42}}\n\nE Sordello anco: \"Or avvalliamo omai\ntra le grandi ombre, e parleremo ad esse;\ngraz\u00efoso fia lor vedervi assai\". {{r|45}}\n\nSolo tre passi credo ch\u2019i\u2019 scendesse,\ne fui di sotto, e vidi un che mirava\npur me, come conoscer mi volesse. {{r|48}}\n\nTemp\u2019era gi\u00e0 che l\u2019aere s\u2019annerava,\nma non s\u00ec che tra li occhi suoi e \u2019 miei\nnon dichiarisse ci\u00f2 che pria serrava. {{r|51}}\n\nVer\u2019 me si fece, e io ver\u2019 lui mi fei:\ngiudice Nin gentil, quanto mi piacque\nquando ti vidi non esser tra \u2019 rei! {{r|54}}\n\nNullo bel salutar tra noi si tacque;\npoi dimand\u00f2: \"Quant\u2019\u00e8 che tu venisti\na pi\u00e8 del monte per le lontane acque?\". {{r|57}}\n\n\"Oh!\", diss\u2019io lui, \"per entro i luoghi tristi\nvenni stamane, e sono in prima vita,\nancor che l\u2019altra, s\u00ec andando, acquisti\". {{r|60}}\n\nE come fu la mia risposta udita,\nSordello ed elli in dietro si raccolse\ncome gente di s\u00f9bito smarrita. {{r|63}}\n\nL\u2019uno a {{AutoreCitato|Publio Virgilio Marone|Virgilio}} e l\u2019altro a un si volse\nche sedea l\u00ec, gridando: \"S\u00f9, Currado!\nvieni a veder che Dio per grazia volse\". {{r|66}}\n\nPoi, v\u00f2lto a me: \"Per quel singular grado\nche tu dei a colui che s\u00ec nasconde\nlo suo primo perch\u00e9, che non l\u00ec \u00e8 guado, {{r|69}}\n\nquando sarai di l\u00e0 da le larghe onde,\nd\u00ec a Giovanna mia che per me chiami\nl\u00e0 dove a li \u2019nnocenti si risponde. {{r|72}}\n\nNon credo che la sua madre pi\u00f9 m\u2019ami,\nposcia che trasmut\u00f2 le bianche bende,\nle quai convien che, misera!, ancor brami. {{r|75}}\n\n{{\u00a7|Per lei assai di lieve si comprende|Per lei assai di lieve si comprende\nquanto in femmina foco d\u2019amor dura,\nse l\u2019occhio o \u2019l tatto spesso non l\u2019accende.}} {{r|78}}\n\nNon le far\u00e0 s\u00ec bella sepultura\nla vipera che Melanesi accampa,\ncom\u2019avria fatto il gallo di Gallura\". {{r|81}}\n\nCos\u00ec dicea, segnato de la stampa,\nnel suo aspetto, di quel dritto zelo\nche misuratamente in core avvampa. {{r|84}}\n\nLi occhi miei ghiotti andavan pur al cielo,\npur l\u00e0 dove le stelle son pi\u00f9 tarde,\ns\u00ec come rota pi\u00f9 presso a lo stelo. {{r|87}}\n\nE \u2019l duca mio: \"Figliuol, che l\u00e0 s\u00f9 guarde?\".\nE io a lui: \"A quelle tre facelle\ndi che \u2019l polo di qua tutto quanto arde\". {{r|90}}\n\nOnd\u2019elli a me: \"Le quattro chiare stelle\nche vedevi staman, son di l\u00e0 basse,\ne queste son salite ov\u2019eran quelle\". {{r|93}}\n\nCom\u2019ei parlava, e Sordello a s\u00e9 il trasse\ndicendo: \"Vedi l\u00e0 \u2019l nostro avversaro\";\ne drizz\u00f2 il dito perch\u00e9 \u2019n l\u00e0 guardasse. {{r|96}}\n\nDa quella parte onde non ha riparo\nla picciola vallea, era una biscia,\nforse qual diede ad Eva il cibo amaro. {{r|99}}\n\nTra l\u2019erba e \u2019 fior ven\u00eca la mala striscia,\nvolgendo ad ora ad or la testa, e \u2019l dosso\nleccando come bestia che si liscia. {{r|102}}\n\nIo non vidi, e per\u00f2 dicer non posso,\ncome mosser li astor celest\u00efali;\nma vidi bene e l\u2019uno e l\u2019altro mosso. {{r|105}}\n\nSentendo fender l\u2019aere a le verdi ali,\nfugg\u00ec \u2019l serpente, e li angeli dier volta,\nsuso a le poste rivolando iguali. {{r|108}}\n\nL\u2019ombra che s\u2019era al giudice raccolta\nquando chiam\u00f2, per tutto quello assalto\npunto non fu da me guardare sciolta. {{r|111}}\n\n\"Se la lucerna che ti mena in alto\ntruovi nel tuo arbitrio tanta cera\nquant\u2019\u00e8 mestiere infino al sommo smalto\", {{r|114}}\n\ncominci\u00f2 ella, \"se novella vera\ndi Val di Magra o di parte vicina\nsai, dillo a me, che gi\u00e0 grande l\u00e0 era. {{r|117}}\n\nFui chiamato Currado Malaspina;\nnon son l\u2019antico, ma di lui discesi;\na\u2019 miei portai l\u2019amor che qui raffina\". {{r|120}}\n\n\"Oh!\", diss\u2019io lui, \"per li vostri paesi\ngi\u00e0 mai non fui; ma dove si dimora\nper tutta Europa ch\u2019ei non sien palesi? {{r|123}}\n\nLa fama che la vostra casa onora,\ngrida i segnori e grida la contrada,\ns\u00ec che ne sa chi non vi fu ancora; {{r|126}}\n\ne io vi giuro, s\u2019io di sopra vada,\nche vostra gente onrata non si sfregia\ndel pregio de la borsa e de la spada. {{r|129}}\n\nUso e natura s\u00ec la privilegia,\nche, perch\u00e9 il capo reo il mondo torca,\nsola va dritta e \u2019l mal cammin dispregia\". {{r|132}}\n\nEd elli: \"Or va; che \u2019l sol non si ricorca\nsette volte nel letto che \u2019l Montone\ncon tutti e quattro i pi\u00e8 cuopre e inforca, {{r|135}}\n\nche cotesta cortese oppin\u00efone\nti fia chiavata in mezzo de la testa\ncon maggior chiovi che d\u2019altrui sermone, {{r|138}}\n\nse corso di giudicio non s\u2019arresta\".\n</poem>\n\n\n===== Altri progetti =====\n{{Interprogetto|etichetta=Purgatorio - Canto ottavo|w=Purgatorio_-_Canto_ottavo}}\n\n[[cs:Bo\u017esk\u00e1 komedie/O\u010distec/Zp\u011bv osm\u00fd]]\n[[en:The Divine Comedy/Purgatorio/Canto VIII]]\n[[es:La Divina Comedia: El Purgatorio: Canto VIII]]\n[[fr:La Divine Com\u00e9die (trad. Lamennais)/Le Purgatoire/Chant VIII]]\n[[pt:A Divina Com\u00e9dia/Purgat\u00f3rio/VIII]]\n[[ro:Divina Comedie/Purgatoriul/C\u00e2ntul VIII]]\n[[ru:\u0411\u043e\u0436\u0435\u0441\u0442\u0432\u0435\u043d\u043d\u0430\u044f \u043a\u043e\u043c\u0435\u0434\u0438\u044f (\u0414\u0430\u043d\u0442\u0435/\u041c\u0438\u043d)/\u0427\u0438\u0441\u0442\u0438\u043b\u0438\u0449\u0435/\u041f\u0435\u0441\u043d\u044c VIII/\u0414\u041e]]"}]}}}}