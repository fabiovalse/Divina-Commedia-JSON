{"batchcomplete":"","query":{"normalized":[{"from":"Divina_Commedia/Purgatorio/Canto I","to":"Divina Commedia/Purgatorio/Canto I"}],"pages":{"1387":{"pageid":1387,"ns":0,"title":"Divina Commedia/Purgatorio/Canto I","revisions":[{"contentformat":"text/x-wiki","contentmodel":"wikitext","*":"{{Conteggio pagine|[[Speciale:Statistiche]]}}<!-- Area dati: non modificare da qui: --><onlyinclude><div style=\"display:none\"><section begin=\"sottotitolo\"/>[[Divina Commedia/Purgatorio|Purgatorio]]<br /><br /> Canto Primo<section end=\"sottotitolo\"/>\n<section begin=\"prec\"/>../<section end=\"prec\"/>\n<section begin=\"succ\"/>../Canto II<section end=\"succ\"/>\n<section begin=\"nome template\"/>IncludiIntestazione<section end=\"nome template\"/>\n<section begin=\"data\"/>11 luglio 2013<section end=\"data\"/>\n<section begin=\"avz\"/>75%<section end=\"avz\"/>\n<section begin=\"arg\"/>Poemi<section end=\"arg\"/>\n</div></onlyinclude><!-- a qui -->{{Qualit\u00e0|avz=75%|data=11 luglio 2013|arg=Poemi}}{{IncludiIntestazione|sottotitolo=[[Divina Commedia/Purgatorio|Purgatorio]]<br /><br /> Canto Primo|prec=../|succ=../Canto II}}\n\n''Comincia la seconda parte overo cantica de la Comedia di Dante Allaghieri di Firenze, ne la quale parte si purgano li commessi peccati e vizi de\u2019 quali l\u2019uomo \u00e8 confesso e pentuto con animo di sodisfazione; e contiene XXXIII canti. Qui sono quelli che sperano di venire quando che sia a le beate genti.''\n\n\n<poem> \nPer correr miglior acque alza le vele\nomai la navicella del mio ingegno,\nche lascia dietro a s\u00e9 mar s\u00ec crudele; {{r|3}}\n\ne canter\u00f2 di quel secondo regno\ndove l\u2019umano spirito si purga\ne di salire al ciel diventa degno. {{r|6}}\n\nMa qui la morta poes\u00ec resurga,\no sante Muse, poi che vostro sono;\ne qui Cal\u00efop\u00e8 alquanto surga, {{r|9}}\n\nseguitando il mio canto con quel suono\ndi cui le Piche misere sentiro\nlo colpo tal, che disperar perdono. {{r|12}}\n\nDolce color d\u2019or\u00efental zaffiro,\nche s\u2019accoglieva nel sereno aspetto\ndel mezzo, puro infino al primo giro, {{r|15}}\n\na li occhi miei ricominci\u00f2 diletto,\ntosto ch\u2019io usci\u2019 fuor de l\u2019aura morta\nche m\u2019avea contristati li occhi e \u2019l petto. {{r|18}}\n\nLo bel pianeto che d\u2019amar conforta\nfaceva tutto rider l\u2019or\u00efente,\nvelando i Pesci ch\u2019erano in sua scorta. {{r|21}}\n\nI\u2019 mi volsi a man destra, e puosi mente\na l\u2019altro polo, e vidi quattro stelle\nnon viste mai fuor ch\u2019a la prima gente. {{r|24}}\n\nGoder pareva \u2019l ciel di lor fiammelle:\noh settentr\u00efonal vedovo sito,\npoi che privato se\u2019 di mirar quelle! {{r|27}}\n\nCom\u2019io da loro sguardo fui partito,\nun poco me volgendo a l\u2019altro polo,\nl\u00e0 onde \u2019l Carro gi\u00e0 era sparito, {{r|30}}\n\nvidi presso di me un veglio solo,\ndegno di tanta reverenza in vista,\nche pi\u00f9 non dee a padre alcun figliuolo. {{r|33}}\n\nLunga la barba e di pel bianco mista\nportava, a\u2019 suoi capelli simigliante,\nde\u2019 quai cadeva al petto doppia lista. {{r|36}}\n\nLi raggi de le quattro luci sante\nfregiavan s\u00ec la sua faccia di lume,\nch\u2019i\u2019 \u2019l vedea come \u2019l sol fosse davante. {{r|39}}\n\n\"Chi siete voi che contro al cieco fiume\nfuggita avete la pregione etterna?\",\ndiss\u2019el, movendo quelle oneste piume. {{r|42}}\n\n\"Chi v\u2019 ha guidati, o che vi fu lucerna,\nuscendo fuor de la profonda notte\nche sempre nera fa la valle inferna? {{r|45}}\n\nSon le leggi d\u2019abisso cos\u00ec rotte?\no \u00e8 mutato in ciel novo consiglio,\nche, dannati, venite a le mie grotte?\". {{r|48}}\n\nLo duca mio allor mi di\u00e8 di piglio,\ne con parole e con mani e con cenni\nreverenti mi f\u00e9 le gambe e \u2019l ciglio. {{r|51}}\n\nPoscia rispuose lui: \"Da me non venni:\ndonna scese del ciel, per li cui prieghi\nde la mia compagnia costui sovvenni. {{r|54}}\n\nMa da ch\u2019\u00e8 tuo voler che pi\u00f9 si spieghi\ndi nostra condizion com\u2019ell\u2019\u00e8 vera,\nesser non puote il mio che a te si nieghi. {{r|57}}\n\nQuesti non vide mai l\u2019ultima sera;\nma per la sua follia le fu s\u00ec presso,\nche molto poco tempo a volger era. {{r|60}}\n\nS\u00ec com\u2019io dissi, fui mandato ad esso\nper lui campare; e non l\u00ec era altra via\nche questa per la quale i\u2019 mi son messo. {{r|63}}\n\nMostrata ho lui tutta la gente ria;\ne ora intendo mostrar quelli spirti\nche purgan s\u00e9 sotto la tua bal\u00eca. {{r|66}}\n\nCom\u2019io l\u2019 ho tratto, saria lungo a dirti;\nde l\u2019alto scende virt\u00f9 che m\u2019aiuta\nconducerlo a vederti e a udirti. {{r|69}}\n\nOr ti piaccia gradir la sua venuta:\n{{\u00a7|libert\u00e0 va cercando|libert\u00e0 va cercando, ch'\u00e8 s\u00ec cara,\ncome sa chi per lei vita rifiuta.}} {{r|72}}\n\nTu \u2019l sai, ch\u00e9 non ti fu per lei amara\nin Utica la morte, ove lasciasti\nla vesta ch\u2019al gran d\u00ec sar\u00e0 s\u00ec chiara. {{r|75}}\n\nNon son li editti etterni per noi guasti,\nch\u00e9 questi vive e Min\u00f2s me non lega;\nma son del cerchio ove son li occhi casti {{r|78}}\n\ndi Marzia tua, che \u2019n vista ancor ti priega,\no santo petto, che per tua la tegni:\nper lo suo amore adunque a noi ti piega. {{r|81}}\n\nLasciane andar per li tuoi sette regni;\ngrazie riporter\u00f2 di te a lei,\nse d\u2019esser mentovato l\u00e0 gi\u00f9 degni\". {{r|84}}\n\n\"Marz\u00efa piacque tanto a li occhi miei\nmentre ch\u2019i\u2019 fu\u2019 di l\u00e0\", diss\u2019elli allora,\n\"che quante grazie volse da me, fei. {{r|87}}\n\nOr che di l\u00e0 dal mal fiume dimora,\npi\u00f9 muover non mi pu\u00f2, per quella legge\nche fatta fu quando me n\u2019usci\u2019 fora. {{r|90}}\n\nMa se donna del ciel ti move e regge,\ncome tu di\u2019, non c\u2019\u00e8 mestier lusinghe:\nbastisi ben che per lei mi richegge. {{r|93}}\n\nVa dunque, e fa che tu costui ricinghe\nd\u2019un giunco schietto e che li lavi \u2019l viso,\ns\u00ec ch\u2019ogne sucidume quindi stinghe; {{r|96}}\n\nch\u00e9 non si converria, l\u2019occhio sorpriso\nd\u2019alcuna nebbia, andar dinanzi al primo\nministro, ch\u2019\u00e8 di quei di paradiso. {{r|99}}\n\nQuesta isoletta intorno ad imo ad imo,\nl\u00e0 gi\u00f9 col\u00e0 dove la batte l\u2019onda,\nporta di giunchi sovra \u2019l molle limo: {{r|102}}\n\nnull\u2019altra pianta che facesse fronda\no indurasse, vi puote aver vita,\nper\u00f2 ch\u2019a le percosse non seconda. {{r|105}}\n\nPoscia non sia di qua vostra reddita;\nlo sol vi mosterr\u00e0, che surge omai,\nprendere il monte a pi\u00f9 lieve salita\". {{r|108}}\n\nCos\u00ec spar\u00ec; e io s\u00f9 mi levai\nsanza parlare, e tutto mi ritrassi\nal duca mio, e li occhi a lui drizzai. {{r|111}}\n\nEl cominci\u00f2: \"Figliuol, segui i miei passi:\nvolgianci in dietro, ch\u00e9 di qua dichina\nquesta pianura a\u2019 suoi termini bassi\". {{r|114}}\n\nL\u2019alba vinceva l\u2019ora mattutina\nche fuggia innanzi, s\u00ec che di lontano\nconobbi il tremolar de la marina. {{r|117}}\n\nNoi andavam per lo solingo piano\ncom\u2019om che torna a la perduta strada,\nche \u2019nfino ad essa li pare ire in vano. {{r|120}}\n\nQuando noi fummo l\u00e0 \u2019ve la rugiada\npugna col sole, per essere in parte\ndove, ad orezza, poco si dirada, {{r|123}}\n\nambo le mani in su l\u2019erbetta sparte\nsoavemente \u2019l mio maestro pose:\nond\u2019io, che fui accorto di sua arte, {{r|126}}\n\nporsi ver\u2019 lui le guance lagrimose;\nivi mi fece tutto discoverto\nquel color che l\u2019inferno mi nascose. {{r|129}}\n\nVenimmo poi in sul lito diserto,\nche mai non vide navicar sue acque\nomo, che di tornar sia poscia esperto. {{r|132}}\n\nQuivi mi cinse s\u00ec com\u2019altrui piacque:\noh maraviglia! ch\u00e9 qual elli scelse\nl\u2019umile pianta, cotal si rinacque {{r|135}}\n\nsubitamente l\u00e0 onde l\u2019avelse.\n</poem>\n\n\n===== Altri progetti =====\n{{Interprogetto|etichetta=Purgatorio - Canto Primo|w=Purgatorio_-_Canto_primo}}\n\n[[cs:Bo\u017esk\u00e1 komedie/O\u010distec/Zp\u011bv prvn\u00ed]]\n[[en:The Divine Comedy/Purgatorio/Canto I]]\n[[es:La Divina Comedia: El Purgatorio: Canto I]]\n[[fr:La Divine Com\u00e9die (trad. Lamennais)/Le Purgatoire/Chant I]]\n[[pl:Boska Komedia (Por\u0119bowicz)/Czy\u015bciec - Pie\u015b\u0144 I]]\n[[pt:A Divina Com\u00e9dia/Purgat\u00f3rio/I]]\n[[ro:Divina Comedie/Purgatoriul/C\u00e2ntul I]]\n[[ru:\u0411\u043e\u0436\u0435\u0441\u0442\u0432\u0435\u043d\u043d\u0430\u044f \u043a\u043e\u043c\u0435\u0434\u0438\u044f (\u0414\u0430\u043d\u0442\u0435/\u041c\u0438\u043d)/\u0427\u0438\u0441\u0442\u0438\u043b\u0438\u0449\u0435/\u041f\u0435\u0441\u043d\u044c I/1865/\u0414\u041e]]"}]}}}}