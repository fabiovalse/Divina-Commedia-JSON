{"batchcomplete":"","query":{"normalized":[{"from":"Divina_Commedia/Paradiso/Canto XXIV","to":"Divina Commedia/Paradiso/Canto XXIV"}],"pages":{"1486":{"pageid":1486,"ns":0,"title":"Divina Commedia/Paradiso/Canto XXIV","revisions":[{"contentformat":"text/x-wiki","contentmodel":"wikitext","*":"{{Conteggio pagine|[[Speciale:Statistiche]]}}<!-- Area dati: non modificare da qui: --><onlyinclude><div style=\"display:none\"><section begin=\"sottotitolo\"/>[[Divina Commedia/Paradiso|Paradiso]]<br /><br />Canto ventiquattresimo<section end=\"sottotitolo\"/>\n<section begin=\"prec\"/>../Canto XXIII<section end=\"prec\"/>\n<section begin=\"succ\"/>../Canto XXV<section end=\"succ\"/>\n<section begin=\"nome template\"/>IncludiIntestazione<section end=\"nome template\"/>\n<section begin=\"data\"/>13 febbraio 2008<section end=\"data\"/>\n<section begin=\"avz\"/>75%<section end=\"avz\"/>\n<section begin=\"arg\"/>Poemi<section end=\"arg\"/>\n</div></onlyinclude><!-- a qui -->{{Qualit\u00e0|avz=75%|data=13 febbraio 2008|arg=Poemi}}{{IncludiIntestazione|sottotitolo=[[Divina Commedia/Paradiso|Paradiso]]<br /><br />Canto ventiquattresimo|prec=../Canto XXIII|succ=../Canto XXV}}\n\n''Canto XXIV, dove si tratta de la nona e ultima parte di questa ultima cantica; ne la quale san Pietro Appostolo a priego di Beatrice essamina l\u2019auttore sopra la fede cattolica.''\n \n\n<poem> \n\u00abO sodalizio eletto a la gran cena\ndel benedetto Agnello, il qual vi ciba\ns\u00ec, che la vostra voglia \u00e8 sempre piena, {{r|3}}\n\nse per grazia di Dio questi preliba\ndi quel che cade de la vostra mensa,\nprima che morte tempo li prescriba, {{r|6}}\n\nponete mente a l\u2019affezione immensa\ne roratelo alquanto: voi bevete\nsempre del fonte onde vien quel ch\u2019ei pensa\u00bb. {{r|9}}\n\nCos\u00ec Beatrice; e quelle anime liete\nsi fero spere sopra fissi poli,\nfiammando, volte, a guisa di comete. {{r|12}}\n\nE come cerchi in tempra d\u2019or\u00efuoli\nsi giran s\u00ec, che \u2019l primo a chi pon mente\nqu\u00efeto pare, e l\u2019ultimo che voli; {{r|15}}\n\ncos\u00ec quelle carole, differente-\nmente danzando, de la sua ricchezza\nmi facieno stimar, veloci e lente. {{r|18}}\n\nDi quella ch\u2019io notai di pi\u00f9 carezza\nvid\u2019 \u00efo uscire un foco s\u00ec felice,\nche nullo vi lasci\u00f2 di pi\u00f9 chiarezza; {{r|21}}\n\ne tre f\u00efate intorno di Beatrice\nsi volse con un canto tanto divo,\nche la mia fantasia nol mi ridice. {{r|24}}\n\nPer\u00f2 salta la penna e non lo scrivo:\nch\u00e9 l\u2019imagine nostra a cotai pieghe,\nnon che \u2019l parlare, \u00e8 troppo color vivo. {{r|27}}\n\n\u00abO santa suora mia che s\u00ec ne prieghe\ndivota, per lo tuo ardente affetto\nda quella bella spera mi disleghe\u00bb. {{r|30}}\n\nPoscia fermato, il foco benedetto\na la mia donna dirizz\u00f2 lo spiro,\nche favell\u00f2 cos\u00ec com\u2019 i\u2019 ho detto. {{r|33}}\n\nEd ella: \u00abO luce etterna del gran viro\na cui Nostro Segnor lasci\u00f2 le chiavi,\nch\u2019ei port\u00f2 gi\u00f9, di questo gaudio miro, {{r|36}}\n\ntenta costui di punti lievi e gravi,\ncome ti piace, intorno de la fede,\nper la qual tu su per lo mare andavi. {{r|39}}\n\nS\u2019elli ama bene e bene spera e crede,\nnon t\u2019\u00e8 occulto, perch\u00e9 \u2019l viso hai quivi\ndov\u2019 ogne cosa dipinta si vede; {{r|42}}\n\nma perch\u00e9 questo regno ha fatto civi\nper la verace fede, a glor\u00efarla,\ndi lei parlare \u00e8 ben ch\u2019a lui arrivi\u00bb. {{r|45}}\n\nS\u00ec come il baccialier s\u2019arma e non parla\nfin che \u2019l maestro la question propone,\nper approvarla, non per terminarla, {{r|48}}\n\ncos\u00ec m\u2019armava io d\u2019ogne ragione\nmentre ch\u2019ella dicea, per esser presto\na tal querente e a tal professione. {{r|51}}\n\n\u00abD\u00ec, buon Cristiano, fatti manifesto:\nfede che \u00e8?\u00bb. Ond\u2019 io levai la fronte\nin quella luce onde spirava questo; {{r|54}}\n\npoi mi volsi a Beatrice, ed essa pronte\nsembianze femmi perch\u2019 \u00efo spandessi\nl\u2019acqua di fuor del mio interno fonte. {{r|57}}\n\n\u00abLa Grazia che mi d\u00e0 ch\u2019io mi confessi\u00bb,\ncomincia\u2019 io, \u00abda l\u2019alto primipilo,\nfaccia li miei concetti bene espressi\u00bb. {{r|60}}\n\nE seguitai: \u00abCome \u2019l verace stilo\nne scrisse, padre, del tuo caro frate\nche mise teco Roma nel buon filo, {{r|63}}\n\nfede \u00e8 sustanza di cose sperate\ne argomento de le non parventi;\ne questa pare a me sua quiditate\u00bb. {{r|66}}\n\nAllora udi\u2019: \u00abDirittamente senti,\nse bene intendi perch\u00e9 la ripuose\ntra le sustanze, e poi tra li argomenti\u00bb. {{r|69}}\n\nE io appresso: \u00abLe profonde cose\nche mi largiscon qui la lor parvenza,\na li occhi di l\u00e0 gi\u00f9 son s\u00ec ascose, {{r|72}}\n\nche l\u2019esser loro v\u2019\u00e8 in sola credenza,\nsopra la qual si fonda l\u2019alta spene;\ne per\u00f2 di sustanza prende intenza. {{r|75}}\n\nE da questa credenza ci convene\nsilogizzar, sanz\u2019 avere altra vista:\nper\u00f2 intenza d\u2019argomento tene\u00bb. {{r|78}}\n\nAllora udi\u2019: \u00abSe quantunque s\u2019acquista\ngi\u00f9 per dottrina, fosse cos\u00ec \u2019nteso,\nnon l\u00ec avria loco ingegno di sofista\u00bb. {{r|81}}\n\nCos\u00ec spir\u00f2 di quello amore acceso;\nindi soggiunse: \u00abAssai bene \u00e8 trascorsa\nd\u2019esta moneta gi\u00e0 la lega e \u2019l peso; {{r|84}}\n\nma dimmi se tu l\u2019hai ne la tua borsa\u00bb.\nOnd\u2019 io: \u00abS\u00ec ho, s\u00ec lucida e s\u00ec tonda,\nche nel suo conio nulla mi s\u2019inforsa\u00bb. {{r|87}}\n\nAppresso usc\u00ec de la luce profonda\nche l\u00ec splendeva: \u00abQuesta cara gioia\nsopra la quale ogne virt\u00f9 si fonda, {{r|90}}\n\nonde ti venne?\u00bb. E io: \u00abLa larga ploia\nde lo Spirito Santo, ch\u2019\u00e8 diffusa\nin su le vecchie e \u2019n su le nuove cuoia, {{r|93}}\n\n\u00e8 silogismo che la m\u2019ha conchiusa\nacutamente s\u00ec, che \u2019nverso d\u2019ella\nogne dimostrazion mi pare ottusa\u00bb. {{r|96}}\n\nIo udi\u2019 poi: \u00abL\u2019antica e la novella\nproposizion che cos\u00ec ti conchiude,\nperch\u00e9 l\u2019hai tu per divina favella?\u00bb. {{r|99}}\n\nE io: \u00abLa prova che \u2019l ver mi dischiude,\nson l\u2019opere seguite, a che natura\nnon scalda ferro mai n\u00e9 batte incude\u00bb. {{r|102}}\n\nRisposto fummi: \u00abD\u00ec, chi t\u2019assicura\nche quell\u2019 opere fosser? Quel medesmo\nche vuol provarsi, non altri, il ti giura\u00bb. {{r|105}}\n\n\u00abSe \u2019l mondo si rivolse al cristianesmo\u00bb,\ndiss\u2019 io, \u00absanza miracoli, quest\u2019 uno\n\u00e8 tal, che li altri non sono il centesmo: {{r|108}}\n\nch\u00e9 tu intrasti povero e digiuno\nin campo, a seminar la buona pianta\nche fu gi\u00e0 vite e ora \u00e8 fatta pruno\u00bb. {{r|111}}\n\nFinito questo, l\u2019alta corte santa\nrison\u00f2 per le spere un \u2019Dio laudamo\u2019\nne la melode che l\u00e0 s\u00f9 si canta. {{r|114}}\n\nE quel baron che s\u00ec di ramo in ramo,\nessaminando, gi\u00e0 tratto m\u2019avea,\nche a l\u2019ultime fronde appressavamo, {{r|117}}\n\nricominci\u00f2: \u00abLa Grazia, che donnea\ncon la tua mente, la bocca t\u2019aperse\ninfino a qui come aprir si dovea, {{r|120}}\n\ns\u00ec ch\u2019io approvo ci\u00f2 che fuori emerse;\nma or convien espremer quel che credi,\ne onde a la credenza tua s\u2019offerse\u00bb. {{r|123}}\n\n\u00abO santo padre, e spirito che vedi\nci\u00f2 che credesti s\u00ec, che tu vincesti\nver\u2019 lo sepulcro pi\u00f9 giovani piedi\u00bb, {{r|126}}\n\ncomincia\u2019 io, \u00abtu vuo\u2019 ch\u2019io manifesti\nla forma qui del pronto creder mio,\ne anche la cagion di lui chiedesti. {{r|129}}\n\nE io rispondo: Io credo in uno Dio\nsolo ed etterno, che tutto \u2019l ciel move,\nnon moto, con amore e con disio; {{r|132}}\n\ne a tal creder non ho io pur prove\nfisice e metafisice, ma dalmi\nanche la verit\u00e0 che quinci piove {{r|135}}\n\nper Mo\u00efs\u00e8, per profeti e per salmi,\nper l\u2019Evangelio e per voi che scriveste\npoi che l\u2019ardente Spirto vi f\u00e9 almi; {{r|138}}\n\ne credo in tre persone etterne, e queste\ncredo una essenza s\u00ec una e s\u00ec trina,\nche soffera congiunto \u2019sono\u2019 ed \u2019este\u2019. {{r|141}}\n\nDe la profonda condizion divina\nch\u2019io tocco mo, la mente mi sigilla\npi\u00f9 volte l\u2019evangelica dottrina. {{r|144}}\n\nQuest\u2019 \u00e8 \u2019l principio, quest\u2019 \u00e8 la favilla\nche si dilata in fiamma poi vivace,\ne come stella in cielo in me scintilla\u00bb. {{r|147}}\n\nCome \u2019l segnor ch\u2019ascolta quel che i piace,\nda indi abbraccia il servo, gratulando\nper la novella, tosto ch\u2019el si tace; {{r|150}}\n\ncos\u00ec, benedicendomi cantando,\ntre volte cinse me, s\u00ec com\u2019 io tacqui,\nl\u2019appostolico lume al cui comando {{r|153}}\n\nio avea detto: s\u00ec nel dir li piacqui!\n</poem>\n\n\n===== Altri progetti =====\n{{Interprogetto|etichetta=Paradiso - Canto ventiquattresimo|w=Paradiso_-_Canto_ventiquattresimo}}\n\n[[cs:Bo\u017esk\u00e1 komedie/R\u00e1j/Zp\u011bv dvac\u00e1t\u00fd \u010dtvrt\u00fd]]\n[[en:The Divine Comedy/Paradiso/Canto XXIV]]\n[[es:La Divina Comedia: El Para\u00edso: Canto XXIV]]\n[[fr:La Divine Com\u00e9die (trad. Lamennais)/Le Paradis/Chant XXIV]]\n[[pt:A Divina Com\u00e9dia/Para\u00edso/XXIV]]\n[[ro:Divina Comedie/Paradisul/C\u00e2ntul XXIV]]"}]}}}}