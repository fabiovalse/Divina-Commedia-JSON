{"batchcomplete":"","query":{"normalized":[{"from":"Divina_Commedia/Purgatorio/Canto XVI","to":"Divina Commedia/Purgatorio/Canto XVI"}],"pages":{"1402":{"pageid":1402,"ns":0,"title":"Divina Commedia/Purgatorio/Canto XVI","revisions":[{"contentformat":"text/x-wiki","contentmodel":"wikitext","*":"{{Conteggio pagine|[[Speciale:Statistiche]]}}<!-- Area dati: non modificare da qui: --><onlyinclude><div style=\"display:none\"><section begin=\"sottotitolo\"/>[[Divina Commedia/Purgatorio|Purgatorio]]Canto sedicesimo<section end=\"sottotitolo\"/>\n<section begin=\"prec\"/>../Canto XV<section end=\"prec\"/>\n<section begin=\"succ\"/>../Canto XVII<section end=\"succ\"/>\n<section begin=\"nome template\"/>IncludiIntestazione<section end=\"nome template\"/>\n<section begin=\"data\"/>4 ottobre 2008<section end=\"data\"/>\n<section begin=\"avz\"/>75%<section end=\"avz\"/>\n<section begin=\"arg\"/>Poemi<section end=\"arg\"/>\n</div></onlyinclude><!-- a qui -->{{Qualit\u00e0|avz=75%|data=4 ottobre 2008|arg=Poemi}}\n{{IncludiIntestazione|sottotitolo=[[Divina Commedia/Purgatorio|Purgatorio]]Canto sedicesimo|prec=../Canto XV|succ=../Canto XVII}}\n\n''Canto XVI, dove si tratta del sopradetto terzo girone e del purgare la detta colpa de l\u2019ira; e qui Marco Lombardo solve uno dubbio a Dante.''\n \n \n<poem> \nBuio d\u2019inferno e di notte privata\nd\u2019ogne pianeto, sotto pover cielo,\nquant\u2019esser pu\u00f2 di nuvol tenebrata, {{r|3}}\n\nnon fece al viso mio s\u00ec grosso velo\ncome quel fummo ch\u2019ivi ci coperse,\nn\u00e9 a sentir di cos\u00ec aspro pelo, {{r|6}}\n\nche l\u2019occhio stare aperto non sofferse;\nonde la scorta mia saputa e fida\nmi s\u2019accost\u00f2 e l\u2019omero m\u2019offerse. {{r|9}}\n\nS\u00ec come cieco va dietro a sua guida\nper non smarrirsi e per non dar di cozzo\nin cosa che \u2019l molesti, o forse ancida, {{r|12}}\n\nm\u2019andava io per l\u2019aere amaro e sozzo,\nascoltando il mio duca che diceva\npur: \"Guarda che da me tu non sia mozzo\". {{r|15}}\n\nIo sentia voci, e ciascuna pareva\npregar per pace e per misericordia\nl\u2019Agnel di Dio che le peccata leva. {{r|18}}\n\nPur \u2019Agnus Dei\u2019 eran le loro essordia;\nuna parola in tutte era e un modo,\ns\u00ec che parea tra esse ogne concordia. {{r|21}}\n\n\"Quei sono spirti, maestro, ch\u2019i\u2019 odo?\",\ndiss\u2019io. Ed elli a me: \"Tu vero apprendi,\ne d\u2019iracundia van solvendo il nodo\". {{r|24}}\n\n\"Or tu chi se\u2019 che \u2019l nostro fummo fendi,\ne di noi parli pur come se tue\npartissi ancor lo tempo per calendi?\". {{r|27}}\n\nCos\u00ec per una voce detto fue;\nonde \u2019l maestro mio disse: \"Rispondi,\ne domanda se quinci si va s\u00f9e\". {{r|30}}\n\nE io: \"O creatura che ti mondi\nper tornar bella a colui che ti fece,\nmaraviglia udirai, se mi secondi\". {{r|33}}\n\n\"Io ti seguiter\u00f2 quanto mi lece\",\nrispuose; \"e se veder fummo non lascia,\nl\u2019udir ci terr\u00e0 giunti in quella vece\". {{r|36}}\n\nAllora incominciai: \"Con quella fascia\nche la morte dissolve men vo suso,\ne venni qui per l\u2019infernale ambascia. {{r|39}}\n\nE se Dio m\u2019 ha in sua grazia rinchiuso,\ntanto che vuol ch\u2019i\u2019 veggia la sua corte\nper modo tutto fuor del moderno uso, {{r|42}}\n\nnon mi celar chi fosti anzi la morte,\nma dilmi, e dimmi s\u2019i\u2019 vo bene al varco;\ne tue parole fier le nostre scorte\". {{r|45}}\n\n\"Lombardo fui, e fu\u2019 chiamato Marco;\ndel mondo seppi, e quel valore amai\nal quale ha or ciascun disteso l\u2019arco. {{r|48}}\n\nPer montar s\u00f9 dirittamente vai\".\nCos\u00ec rispuose, e soggiunse: \"I\u2019 ti prego\nche per me prieghi quando s\u00f9 sarai\". {{r|51}}\n\n{{\u00a7|E io a lui|E io a lui: \"Per fede mi ti lego\ndi far ci\u00f2 che mi chiedi; ma io scoppio\ndentro ad un dubbio, s'io non me ne spiego.}}{{r|54}}\n\nPrima era scempio, e ora \u00e8 fatto doppio\nne la sentenza tua, che mi fa certo\nqui, e altrove, quello ov\u2019io l\u2019accoppio. {{r|57}}\n\nLo mondo \u00e8 ben cos\u00ec tutto diserto\nd\u2019ogne virtute, come tu mi sone,\ne di malizia gravido e coverto; {{r|60}}\n\nma priego che m\u2019addite la cagione,\ns\u00ec ch\u2019i\u2019 la veggia e ch\u2019i\u2019 la mostri altrui;\nch\u00e9 nel cielo uno, e un qua gi\u00f9 la pone\". {{r|63}}\n\nAlto sospir, che duolo strinse in \"uhi!\",\nmise fuor prima; e poi cominci\u00f2: \"Frate,\nlo mondo \u00e8 cieco, e tu vien ben da lui. {{r|66}}\n\nVoi che vivete ogne cagion recate\npur suso al cielo, pur come se tutto\nmovesse seco di necessitate. {{r|69}}\n\nSe cos\u00ec fosse, in voi fora distrutto\nlibero arbitrio, e non fora giustizia\nper ben letizia, e per male aver lutto. {{r|72}}\n\nLo cielo i vostri movimenti inizia;\nnon dico tutti, ma, posto ch\u2019i\u2019 \u2019l dica,\n{{\u00a7|lume v'\u00e8 dato a bene e a malizia|lume v'\u00e8 dato a bene e a malizia}}, {{r|75}}\n\ne libero voler; che, se fatica\nne le prime battaglie col ciel dura,\npoi vince tutto, se ben si notrica. {{r|78}}\n\nA maggior forza e a miglior natura\nliberi soggiacete; e quella cria\nla mente in voi, che \u2019l ciel non ha in sua cura. {{r|81}}\n\nPer\u00f2, se \u2019l mondo presente disvia,\nin voi \u00e8 la cagione, in voi si cheggia;\ne io te ne sar\u00f2 or vera spia. {{r|84}}\n\nEsce di mano a lui che la vagheggia\nprima che sia, a guisa di fanciulla\nche piangendo e ridendo pargoleggia, {{r|87}}\n\nl\u2019anima semplicetta che sa nulla,\nsalvo che, mossa da lieto fattore,\nvolontier torna a ci\u00f2 che la trastulla. {{r|90}}\n\nDi picciol bene in pria sente sapore;\nquivi s\u2019inganna, e dietro ad esso corre,\nse guida o fren non torce suo amore. {{r|93}}\n\nOnde convenne legge per fren porre;\nconvenne rege aver, che discernesse\nde la vera cittade almen la torre. {{r|96}}\n\n{{\u00a7|Le leggi son, ma chi pon mano ad esse?|Le leggi son, ma chi pon mano ad esse?\nNullo, per\u00f2 che 'l pastor che procede,\nrugumar pu\u00f2, ma non ha l'unghie fesse; {{r|99}}\n\nper che la gente, che sua guida vede\npur a quel ben fedire ond\u2019ella \u00e8 ghiotta,\ndi quel si pasce, e pi\u00f9 oltre non chiede. {{r|102}}\n\nBen puoi veder che la mala condotta\n\u00e8 la cagion che \u2019l mondo ha fatto reo,\ne non natura che \u2019n voi sia corrotta.}} {{r|105}}\n\nSoleva Roma, che \u2019l buon mondo feo,\ndue soli aver, che l\u2019una e l\u2019altra strada\nfacean vedere, e del mondo e di Deo. {{r|108}}\n\nL\u2019un l\u2019altro ha spento; ed \u00e8 giunta la spada\ncol pasturale, e l\u2019un con l\u2019altro insieme\nper viva forza mal convien che vada; {{r|111}}\n\nper\u00f2 che, giunti, l\u2019un l\u2019altro non teme:\nse non mi credi, pon mente a la spiga,\nch\u2019ogn\u2019erba si conosce per lo seme. {{r|114}}\n\nIn sul paese ch\u2019Adice e Po riga,\nsolea valore e cortesia trovarsi,\nprima che Federigo avesse briga; {{r|117}}\n\nor pu\u00f2 sicuramente indi passarsi\nper qualunque lasciasse, per vergogna,\ndi ragionar coi buoni o d\u2019appressarsi. {{r|120}}\n\nBen v\u2019\u00e8n tre vecchi ancora in cui rampogna\nl\u2019antica et\u00e0 la nova, e par lor tardo\nche Dio a miglior vita li ripogna: {{r|123}}\n\nCurrado da Palazzo e \u2019l buon Gherardo\ne Guido da Castel, che mei si noma,\nfrancescamente, il semplice Lombardo. {{r|126}}\n\nD\u00ec oggimai che la Chiesa di Roma,\nper confondere in s\u00e9 due reggimenti,\ncade nel fango, e s\u00e9 brutta e la soma\". {{r|129}}\n\n\"O Marco mio\", diss\u2019io, \"bene argomenti;\ne or discerno perch\u00e9 dal retaggio\nli figli di Lev\u00ec furono essenti. {{r|132}}\n\nMa qual Gherardo \u00e8 quel che tu per saggio\ndi\u2019 ch\u2019\u00e8 rimaso de la gente spenta,\nin rimprov\u00e8ro del secol selvaggio?\". {{r|135}}\n\n\"O tuo parlar m\u2019inganna, o el mi tenta\",\nrispuose a me; \"ch\u00e9, parlandomi tosco,\npar che del buon Gherardo nulla senta. {{r|138}}\n\nPer altro sopranome io nol conosco,\ns\u2019io nol togliessi da sua figlia Gaia.\nDio sia con voi, ch\u00e9 pi\u00f9 non vegno vosco. {{r|141}}\n\nVedi l\u2019albor che per lo fummo raia\ngi\u00e0 biancheggiare, e me convien partirmi\n(l\u2019angelo \u00e8 ivi) prima ch\u2019io li paia\". {{r|144}}\n\nCos\u00ec torn\u00f2, e pi\u00f9 non volle udirmi.\n</poem>\n\n\n\n==== Altri progetti ====\n{{Interprogetto|etichetta=Purgatorio - Canto sedicesimo|w=Purgatorio_-_Canto_sedicesimo}}\n\n[[cs:Bo\u017esk\u00e1 komedie/O\u010distec/Zp\u011bv \u0161estn\u00e1ct\u00fd]]\n[[en:The Divine Comedy/Purgatorio/Canto XVI]]\n[[es:La Divina Comedia: El Purgatorio: Canto XVI]]\n[[fr:La Divine Com\u00e9die (trad. Lamennais)/Le Purgatoire/Chant XVI]]\n[[pt:A Divina Com\u00e9dia/Purgat\u00f3rio/XVI]]\n[[ro:Divina Comedie/Purgatoriul/C\u00e2ntul XVI]]\n[[ru:\u0411\u043e\u0436\u0435\u0441\u0442\u0432\u0435\u043d\u043d\u0430\u044f \u043a\u043e\u043c\u0435\u0434\u0438\u044f (\u0414\u0430\u043d\u0442\u0435/\u041c\u0438\u043d)/\u0427\u0438\u0441\u0442\u0438\u043b\u0438\u0449\u0435/\u041f\u0435\u0441\u043d\u044c XVI/\u0414\u041e]]"}]}}}}