{"batchcomplete":"","query":{"normalized":[{"from":"Divina_Commedia/Paradiso/Canto II","to":"Divina Commedia/Paradiso/Canto II"}],"pages":{"1464":{"pageid":1464,"ns":0,"title":"Divina Commedia/Paradiso/Canto II","revisions":[{"contentformat":"text/x-wiki","contentmodel":"wikitext","*":"{{Conteggio pagine|[[Speciale:Statistiche]]}}<!-- Area dati: non modificare da qui: --><onlyinclude><div style=\"display:none\"><section begin=\"sottotitolo\"/>[[Divina Commedia/Paradiso|Paradiso]]<br /><br />Canto secondo<section end=\"sottotitolo\"/>\n<section begin=\"prec\"/>../Canto I<section end=\"prec\"/>\n<section begin=\"succ\"/>../Canto III<section end=\"succ\"/>\n<section begin=\"nome template\"/>IncludiIntestazione<section end=\"nome template\"/>\n<section begin=\"data\"/>13 febbraio 2008<section end=\"data\"/>\n<section begin=\"avz\"/>75%<section end=\"avz\"/>\n<section begin=\"arg\"/>Poemi<section end=\"arg\"/>\n</div></onlyinclude><!-- a qui -->{{Qualit\u00e0|avz=75%|data=13 febbraio 2008|arg=Poemi}}{{IncludiIntestazione|sottotitolo=[[Divina Commedia/Paradiso|Paradiso]]<br /><br />Canto secondo|prec=../Canto I|succ=../Canto III}}\n\n''Canto secondo, ove tratta come Beatrice e l\u2019auttore pervegnono al cielo de la Luna, aprendo la veritade de l\u2019ombra ch\u2019appare in essa; e qui comincia questa terza parte de la Commedia quanto al proprio dire.''\n \n \n<poem> \nO voi che siete in piccioletta barca,\ndesiderosi d\u2019ascoltar, seguiti\ndietro al mio legno che cantando varca, {{r|3}}\n\ntornate a riveder li vostri liti:\nnon vi mettete in pelago, ch\u00e9 forse,\nperdendo me, rimarreste smarriti. {{r|6}}\n\nL\u2019acqua ch\u2019io prendo gi\u00e0 mai non si corse;\nMinerva spira, e conducemi Appollo,\ne nove Muse mi dimostran l\u2019Orse. {{r|9}}\n\nVoialtri pochi che drizzaste il collo\nper tempo al pan de li angeli, del quale\nvivesi qui ma non sen vien satollo, {{r|12}}\n\nmetter potete ben per l\u2019alto sale\nvostro navigio, servando mio solco\ndinanzi a l\u2019acqua che ritorna equale. {{r|15}}\n\nQue\u2019 glor\u00efosi che passaro al Colco\nnon s\u2019ammiraron come voi farete,\nquando Ias\u00f3n vider fatto bifolco. {{r|18}}\n\nLa concreata e perpet\u00fca sete\ndel de\u00efforme regno cen portava\nveloci quasi come \u2019l ciel vedete. {{r|21}}\n\nBeatrice in suso, e io in lei guardava;\ne forse in tanto in quanto un quadrel posa\ne vola e da la noce si dischiava, {{r|24}}\n\ngiunto mi vidi ove mirabil cosa\nmi torse il viso a s\u00e9; e per\u00f2 quella\ncui non potea mia cura essere ascosa, {{r|27}}\n\nvolta ver\u2019 me, s\u00ec lieta come bella,\n\"Drizza la mente in Dio grata\", mi disse,\n\"che n\u2019 ha congiunti con la prima stella\". {{r|30}}\n\nParev\u2019a me che nube ne coprisse\nlucida, spessa, solida e pulita,\nquasi adamante che lo sol ferisse. {{r|33}}\n\nPer entro s\u00e9 l\u2019etterna margarita\nne ricevette, com\u2019acqua recepe\nraggio di luce permanendo unita. {{r|36}}\n\nS\u2019io era corpo, e qui non si concepe\ncom\u2019una dimensione altra patio,\nch\u2019esser convien se corpo in corpo repe, {{r|39}}\n\naccender ne dovria pi\u00f9 il disio\ndi veder quella essenza in che si vede\ncome nostra natura e Dio s\u2019unio. {{r|42}}\n\nL\u00ec si vedr\u00e0 ci\u00f2 che tenem per fede,\nnon dimostrato, ma fia per s\u00e9 noto\na guisa del ver primo che l\u2019uom crede. {{r|45}}\n\nIo rispuosi: \"Madonna, s\u00ec devoto\ncom\u2019esser posso pi\u00f9, ringrazio lui\nlo qual dal mortal mondo m\u2019 ha remoto. {{r|48}}\n\nMa ditemi: che son li segni bui\ndi questo corpo, che l\u00e0 giuso in terra\nfan di Cain favoleggiare altrui?\". {{r|51}}\n\nElla sorrise alquanto, e poi \"S\u2019elli erra\nl\u2019oppin\u00efon\", mi disse, \"d\u2019i mortali\ndove chiave di senso non diserra, {{r|54}}\n\ncerto non ti dovrien punger li strali\nd\u2019ammirazione omai, poi dietro ai sensi\nvedi che la ragione ha corte l\u2019ali. {{r|57}}\n\nMa dimmi quel che tu da te ne pensi\".\nE io: \"Ci\u00f2 che n\u2019appar qua s\u00f9 diverso\ncredo che fanno i corpi rari e densi\". {{r|60}}\n\nEd ella: \"Certo assai vedrai sommerso\nnel falso il creder tuo, se bene ascolti\nl\u2019argomentar ch\u2019io li far\u00f2 avverso. {{r|63}}\n\nLa spera ottava vi dimostra molti\nlumi, li quali e nel quale e nel quanto\nnotar si posson di diversi volti. {{r|66}}\n\nSe raro e denso ci\u00f2 facesser tanto,\nuna sola virt\u00f9 sarebbe in tutti,\npi\u00f9 e men distributa e altrettanto. {{r|69}}\n\nVirt\u00f9 diverse esser convegnon frutti\ndi princ\u00ecpi formali, e quei, for ch\u2019uno,\nseguiterieno a tua ragion distrutti. {{r|72}}\n\nAncor, se raro fosse di quel bruno\ncagion che tu dimandi, o d\u2019oltre in parte\nfora di sua materia s\u00ec digiuno {{r|75}}\n\nesto pianeto, o, s\u00ec come comparte\nlo grasso e \u2019l magro un corpo, cos\u00ec questo\nnel suo volume cangerebbe carte. {{r|78}}\n\nSe \u2019l primo fosse, fora manifesto\nne l\u2019eclissi del sol, per trasparere\nlo lume come in altro raro ingesto. {{r|81}}\n\nQuesto non \u00e8: per\u00f2 \u00e8 da vedere\nde l\u2019altro; e s\u2019elli avvien ch\u2019io l\u2019altro cassi,\nfalsificato fia lo tuo parere. {{r|84}}\n\nS\u2019elli \u00e8 che questo raro non trapassi,\nesser conviene un termine da onde\nlo suo contrario pi\u00f9 passar non lassi; {{r|87}}\n\ne indi l\u2019altrui raggio si rifonde\ncos\u00ec come color torna per vetro\nlo qual di retro a s\u00e9 piombo nasconde. {{r|90}}\n\nOr dirai tu ch\u2019el si dimostra tetro\nivi lo raggio pi\u00f9 che in altre parti,\nper esser l\u00ec refratto pi\u00f9 a retro. {{r|93}}\n\nDa questa instanza pu\u00f2 deliberarti\nesper\u00efenza, se gi\u00e0 mai la provi,\nch\u2019esser suol fonte ai rivi di vostr\u2019arti. {{r|96}}\n\nTre specchi prenderai; e i due rimovi\nda te d\u2019un modo, e l\u2019altro, pi\u00f9 rimosso,\ntr\u2019ambo li primi li occhi tuoi ritrovi. {{r|99}}\n\nRivolto ad essi, fa che dopo il dosso\nti stea un lume che i tre specchi accenda\ne torni a te da tutti ripercosso. {{r|102}}\n\nBen che nel quanto tanto non si stenda\nla vista pi\u00f9 lontana, l\u00ec vedrai\ncome convien ch\u2019igualmente risplenda. {{r|105}}\n\nOr, come ai colpi de li caldi rai\nde la neve riman nudo il suggetto\ne dal colore e dal freddo primai, {{r|108}}\n\ncos\u00ec rimaso te ne l\u2019intelletto\nvoglio informar di luce s\u00ec vivace,\nche ti tremoler\u00e0 nel suo aspetto. {{r|111}}\n\nDentro dal ciel de la divina pace\nsi gira un corpo ne la cui virtute\nl\u2019esser di tutto suo contento giace. {{r|114}}\n\nLo ciel seguente, c\u2019 ha tante vedute,\nquell\u2019esser parte per diverse essenze,\nda lui distratte e da lui contenute. {{r|117}}\n\nLi altri giron per varie differenze\nle distinzion che dentro da s\u00e9 hanno\ndispongono a lor fini e lor semenze. {{r|120}}\n\nQuesti organi del mondo cos\u00ec vanno,\ncome tu vedi omai, di grado in grado,\nche di s\u00f9 prendono e di sotto fanno. {{r|123}}\n\nRiguarda bene omai s\u00ec com\u2019io vado\nper questo loco al vero che disiri,\ns\u00ec che poi sappi sol tener lo guado. {{r|126}}\n\nLo moto e la virt\u00f9 d\u2019i santi giri,\ncome dal fabbro l\u2019arte del martello,\nda\u2019 beati motor convien che spiri; {{r|129}}\n\ne \u2019l ciel cui tanti lumi fanno bello,\nde la mente profonda che lui volve\nprende l\u2019image e fassene suggello. {{r|132}}\n\nE come l\u2019alma dentro a vostra polve\nper differenti membra e conformate\na diverse potenze si risolve, {{r|135}}\n\ncos\u00ec l\u2019intelligenza sua bontate\nmultiplicata per le stelle spiega,\ngirando s\u00e9 sovra sua unitate. {{r|138}}\n\nVirt\u00f9 diversa fa diversa lega\ncol prez\u00efoso corpo ch\u2019ella avviva,\nnel qual, s\u00ec come vita in voi, si lega. {{r|141}}\n\nPer la natura lieta onde deriva,\nla virt\u00f9 mista per lo corpo luce\ncome letizia per pupilla viva. {{r|144}}\n\nDa essa vien ci\u00f2 che da luce a luce\npar differente, non da denso e raro;\nessa \u00e8 formal principio che produce, {{r|147}}\n\nconforme a sua bont\u00e0, lo turbo e \u2019l chiaro\".\n</poem>\n\n\n===== Altri progetti =====\n{{Interprogetto|etichetta=Paradiso - Canto secondo|w=Paradiso_-_Canto_secondo}}\n\n[[cs:Bo\u017esk\u00e1 komedie/R\u00e1j/Zp\u011bv druh\u00fd]]\n[[en:The Divine Comedy/Paradiso/Canto II]]\n[[es:La Divina Comedia: El Para\u00edso: Canto II]]\n[[fr:La Divine Com\u00e9die (trad. Lamennais)/Le Paradis/Chant II]]\n[[pl:Boska Komedia (Por\u0119bowicz)/Niebo - Pie\u015b\u0144 II]]\n[[pt:A Divina Com\u00e9dia/Para\u00edso/II]]\n[[ro:Divina Comedie/Paradisul/C\u00e2ntul II]]"}]}}}}