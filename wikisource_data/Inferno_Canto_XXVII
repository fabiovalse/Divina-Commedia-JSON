{"batchcomplete":"","query":{"normalized":[{"from":"Divina_Commedia/Inferno/Canto XXVII","to":"Divina Commedia/Inferno/Canto XXVII"}],"pages":{"1379":{"pageid":1379,"ns":0,"title":"Divina Commedia/Inferno/Canto XXVII","revisions":[{"contentformat":"text/x-wiki","contentmodel":"wikitext","*":"{{Conteggio pagine|[[Speciale:Statistiche]]}}<!-- Area dati: non modificare da qui: --><onlyinclude><div style=\"display:none\"><section begin=\"sottotitolo\"/>[[Divina Commedia/Inferno|Inferno]]<br />Canto ventisettesimo<section end=\"sottotitolo\"/>\n<section begin=\"prec\"/>../Canto XXVI<section end=\"prec\"/>\n<section begin=\"succ\"/>../Canto XXVIII<section end=\"succ\"/>\n<section begin=\"nome template\"/>IncludiIntestazione<section end=\"nome template\"/>\n<section begin=\"data\"/>11 luglio 2013<section end=\"data\"/>\n<section begin=\"avz\"/>75%<section end=\"avz\"/>\n<section begin=\"arg\"/>Poemi<section end=\"arg\"/>\n</div></onlyinclude><!-- a qui -->{{Qualit\u00e0|avz=75%|data=11 luglio 2013|arg=Poemi}}{{IncludiIntestazione|sottotitolo=[[Divina Commedia/Inferno|Inferno]]<br />Canto ventisettesimo|prec=../Canto XXVI|succ=../Canto XXVIII}}\n\n''Canto XXVII, dove tratta di que\u2019 medesimi aguatatori e falsi consiglieri d\u2019inganni in persona del conte Guido da Montefeltro.''\n\n<poem> \nGi\u00e0 era dritta in s\u00f9 la fiamma e queta\nper non dir pi\u00f9, e gi\u00e0 da noi sen gia\ncon la licenza del dolce poeta, {{r|3}}\n\nquand\u2019un\u2019altra, che dietro a lei ven\u00eca,\nne fece volger li occhi a la sua cima\nper un confuso suon che fuor n\u2019uscia. {{r|6}}\n\nCome \u2019l bue cicilian che mugghi\u00f2 prima\ncol pianto di colui, e ci\u00f2 fu dritto,\nche l\u2019avea temperato con sua lima, {{r|9}}\n\nmugghiava con la voce de l\u2019afflitto,\ns\u00ec che, con tutto che fosse di rame,\npur el pareva dal dolor trafitto; {{r|12}}\n\ncos\u00ec, per non aver via n\u00e9 forame\ndal principio nel foco, in suo linguaggio\nsi convert\u00efan le parole grame. {{r|15}}\n\nMa poscia ch\u2019ebber colto lor v\u00efaggio\nsu per la punta, dandole quel guizzo\nche dato avea la lingua in lor passaggio, {{r|18}}\n\nudimmo dire: \"O tu a cu\u2019 io drizzo\nla voce e che parlavi mo lombardo,\ndicendo \"Istra ten va, pi\u00f9 non t\u2019adizzo\", {{r|21}}\n\nperch\u2019io sia giunto forse alquanto tardo,\nnon t\u2019incresca restare a parlar meco;\nvedi che non incresce a me, e ardo! {{r|24}}\n\nSe tu pur mo in questo mondo cieco\ncaduto se\u2019 di quella dolce terra\nlatina ond\u2019io mia colpa tutta reco, {{r|27}}\n\ndimmi se Romagnuoli han pace o guerra;\nch\u2019io fui d\u2019i monti l\u00e0 intra Orbino\ne \u2019l giogo di che Tever si diserra\". {{r|30}}\n\nIo era in giuso ancora attento e chino,\nquando il mio duca mi tent\u00f2 di costa,\ndicendo: \"Parla tu; questi \u00e8 latino\". {{r|33}}\n\nE io, ch\u2019avea gi\u00e0 pronta la risposta,\nsanza indugio a parlare incominciai:\n\"O anima che se\u2019 l\u00e0 gi\u00f9 nascosta, {{r|36}}\n\nRomagna tua non \u00e8, e non fu mai,\nsanza guerra ne\u2019 cuor de\u2019 suoi tiranni;\nma \u2019n palese nessuna or vi lasciai. {{r|39}}\n\nRavenna sta come stata \u00e8 molt\u2019anni:\nl\u2019aguglia da Polenta la si cova,\ns\u00ec che Cervia ricuopre co\u2019 suoi vanni. {{r|42}}\n\nLa terra che f\u00e9 gi\u00e0 la lunga prova\ne di Franceschi sanguinoso mucchio,\nsotto le branche verdi si ritrova. {{r|45}}\n\nE \u2019l mastin vecchio e \u2019l nuovo da Verrucchio,\nche fecer di Montagna il mal governo,\nl\u00e0 dove soglion fan d\u2019i denti succhio. {{r|48}}\n\nLe citt\u00e0 di Lamone e di Santerno\nconduce il l\u00efoncel dal nido bianco,\nche muta parte da la state al verno. {{r|51}}\n\n{{\u00a7|E quella|E quella cu' il Savio bagna il fianco,\ncos\u00ec com'ella sie' tra 'l piano e 'l monte,\ntra tirannia si vive e stato franco.}} {{r|54}}\n\nOra chi se\u2019, ti priego che ne conte;\nnon esser duro pi\u00f9 ch\u2019altri sia stato,\nse \u2019l nome tuo nel mondo tegna fronte\". {{r|57}}\n\nPoscia che \u2019l foco alquanto ebbe rugghiato\nal modo suo, l\u2019aguta punta mosse\ndi qua, di l\u00e0, e poi di\u00e8 cotal fiato: {{r|60}}\n\n\"S\u2019i\u2019 credesse che mia risposta fosse\na persona che mai tornasse al mondo,\nquesta fiamma staria sanza pi\u00f9 scosse; {{r|63}}\n\nma per\u00f2 che gi\u00e0 mai di questo fondo\nnon torn\u00f2 vivo alcun, s\u2019i\u2019 odo il vero,\nsanza tema d\u2019infamia ti rispondo. {{r|66}}\n\n{{\u00a7|Io fui uom d'arme|Io fui uom d'arme, e poi fui cordigliero,\ncredendomi, s\u00ec cinto, fare ammenda;\ne certo il creder mio ven\u00eca intero, {{r|69}}\n\nse non fosse il gran prete, a cui mal prenda!}},\nche mi rimise ne le prime colpe;\ne come e quare, voglio che m\u2019intenda. {{r|72}}\n\nMentre ch\u2019io forma fui d\u2019ossa e di polpe\nche la madre mi di\u00e8, l\u2019opere mie\nnon furon leonine, ma di volpe. {{r|75}}\n\nLi accorgimenti e le coperte vie\nio seppi tutte, e s\u00ec menai lor arte,\nch\u2019al fine de la terra il suono uscie. {{r|78}}\n\nQuando mi vidi giunto in quella parte\ndi mia etade ove ciascun dovrebbe\ncalar le vele e raccoglier le sarte, {{r|81}}\n\nci\u00f2 che pria mi piac\u00eba, allor m\u2019increbbe,\ne pentuto e confesso mi rendei;\nahi miser lasso! e giovato sarebbe. {{r|84}}\n\nLo principe d\u2019i novi Farisei,\navendo guerra presso a Laterano,\ne non con Saracin n\u00e9 con Giudei, {{r|87}}\n\nch\u00e9 ciascun suo nimico era cristiano,\ne nessun era stato a vincer Acri\nn\u00e9 mercatante in terra di Soldano, {{r|90}}\n\nn\u00e9 sommo officio n\u00e9 ordini sacri\nguard\u00f2 in s\u00e9, n\u00e9 in me quel capestro\nche solea fare i suoi cinti pi\u00f9 macri. {{r|93}}\n\nMa come Costantin chiese Silvestro\nd\u2019entro Siratti a guerir de la lebbre,\ncos\u00ec mi chiese questi per maestro {{r|96}}\n\na guerir de la sua superba febbre;\ndomandommi consiglio, e io tacetti\nperch\u00e9 le sue parole parver ebbre. {{r|99}}\n\nE\u2019 poi ridisse: \"Tuo cuor non sospetti;\nfinor t\u2019assolvo, e tu m\u2019insegna fare\ns\u00ec come Penestrino in terra getti. {{r|102}}\n\nLo ciel poss\u2019io serrare e diserrare,\ncome tu sai; per\u00f2 son due le chiavi\nche \u2019l mio antecessor non ebbe care\". {{r|105}}\n\nAllor mi pinser li argomenti gravi\nl\u00e0 \u2019ve \u2019l tacer mi fu avviso \u2019l peggio,\ne dissi: \"Padre, da che tu mi lavi {{r|108}}\n\ndi quel peccato ov\u2019io mo cader deggio,\nlunga promessa con l\u2019attender corto\nti far\u00e0 tr\u00efunfar ne l\u2019alto seggio\". {{r|111}}\n\nFrancesco venne poi, com\u2019io fu\u2019 morto,\nper me; ma un d\u2019i neri cherubini\nli disse: \"Non portar; non mi far torto. {{r|114}}\n\nVenir se ne dee gi\u00f9 tra \u2019 miei meschini\nperch\u00e9 diede \u2019l consiglio frodolente,\ndal quale in qua stato li sono a\u2019 crini; {{r|117}}\n\n{{\u00a7|assolver non si pu\u00f2 chi non si pente|ch'assolver non si pu\u00f2 chi non si pente,\nn\u00e9 pentere e volere insieme puossi\nper la contradizion che nol consente}}\". {{r|120}}\n\nOh me dolente! come mi riscossi\nquando mi prese dicendomi: \"Forse\ntu non pensavi ch\u2019io l\u00f6ico fossi!\". {{r|123}}\n\nA Min\u00f2s mi port\u00f2; e quelli attorse\notto volte la coda al dosso duro;\ne poi che per gran rabbia la si morse, {{r|126}}\n\ndisse: \"Questi \u00e8 d\u2019i rei del foco furo\";\nper ch\u2019io l\u00e0 dove vedi son perduto,\ne s\u00ec vestito, andando, mi rancuro\". {{r|129}}\n\nQuand\u2019elli ebbe \u2019l suo dir cos\u00ec compiuto,\nla fiamma dolorando si partio,\ntorcendo e dibattendo \u2019l corno aguto. {{r|132}}\n\nNoi passamm\u2019oltre, e io e \u2019l duca mio,\nsu per lo scoglio infino in su l\u2019altr\u2019arco\nche cuopre \u2019l fosso in che si paga il fio {{r|135}}\n\na quei che scommettendo acquistan carco.\n</poem>\n\n\n===== Altri progetti =====\n{{Interprogetto|etichetta=Inferno - Canto ventisettesimo|w=Inferno_-_Canto_ventisettesimo}}\n\n[[cs:Bo\u017esk\u00e1 komedie/Peklo/Zp\u011bv dvac\u00e1t\u00fd sedm\u00fd]]\n[[en:The Divine Comedy/Inferno/Canto XXVII]]\n[[es:La Divina Comedia: El Infierno: Canto XXVII]]\n[[fr:La Divine Com\u00e9die (trad. Lamennais)/L\u2019Enfer/Chant XXVII]]\n[[pt:A Divina Com\u00e9dia/Inferno/XXVII]]\n[[ru:\u0411\u043e\u0436\u0435\u0441\u0442\u0432\u0435\u043d\u043d\u0430\u044f \u043a\u043e\u043c\u0435\u0434\u0438\u044f (\u0414\u0430\u043d\u0442\u0435/\u041c\u0438\u043d)/\u0410\u0434/\u041f\u0435\u0441\u043d\u044c XXVII/\u0414\u041e]]"}]}}}}