{"batchcomplete":"","query":{"normalized":[{"from":"Divina_Commedia/Inferno/Canto X","to":"Divina Commedia/Inferno/Canto X"}],"pages":{"1362":{"pageid":1362,"ns":0,"title":"Divina Commedia/Inferno/Canto X","revisions":[{"contentformat":"text/x-wiki","contentmodel":"wikitext","*":"{{Conteggio pagine|[[Speciale:Statistiche]]}}<!-- Area dati: non modificare da qui: --><onlyinclude><div style=\"display:none\"><section begin=\"sottotitolo\"/>[[Divina Commedia/Inferno|Inferno]]<br />Canto decimo<section end=\"sottotitolo\"/>\n<section begin=\"prec\"/>../Canto IX<section end=\"prec\"/>\n<section begin=\"succ\"/>../Canto XI<section end=\"succ\"/>\n<section begin=\"nome template\"/>IncludiIntestazione<section end=\"nome template\"/>\n<section begin=\"data\"/>11 luglio 2013<section end=\"data\"/>\n<section begin=\"avz\"/>75%<section end=\"avz\"/>\n<section begin=\"arg\"/>Poemi<section end=\"arg\"/>\n</div></onlyinclude><!-- a qui -->{{Qualit\u00e0|avz=75%|data=11 luglio 2013|arg=Poemi}}{{IncludiIntestazione|sottotitolo=[[Divina Commedia/Inferno|Inferno]]<br />Canto decimo|prec=../Canto IX|succ=../Canto XI}}\n\n''Canto decimo, ove tratta del sesto cerchio de l\u2019inferno e de la pena de li eretici, e in forma d\u2019indovinare in persona di messer Farinata predice molte cose e di quelle che avvennero a Dante, e solve una questione.''\n \n \n<poem> \nOra sen va per un secreto calle,\ntra \u2019l muro de la terra e li mart\u00ecri,\nlo mio maestro, e io dopo le spalle. {{r|3}}\n\n\"O virt\u00f9 somma, che per li empi giri\nmi volvi\", cominciai, \"com\u2019a te piace,\nparlami, e sodisfammi a\u2019 miei disiri. {{r|6}}\n\nLa gente che per li sepolcri giace\npotrebbesi veder? gi\u00e0 son levati\ntutt\u2019i coperchi, e nessun guardia face\". {{r|9}}\n\nE quelli a me: \"Tutti saran serrati\nquando di Iosaf\u00e0t qui torneranno\ncoi corpi che l\u00e0 s\u00f9 hanno lasciati. {{r|12}}\n\nSuo cimitero da questa parte hanno\ncon Epicuro tutti suoi seguaci,\nche l\u2019anima col corpo morta fanno. {{r|15}}\n\nPer\u00f2 a la dimanda che mi faci\nquinc\u2019entro satisfatto sar\u00e0 tosto,\ne al disio ancor che tu mi taci\". {{r|18}}\n\nE io: \"Buon duca, non tegno riposto\na te mio cuor se non per dicer poco,\ne tu m\u2019 hai non pur mo a ci\u00f2 disposto\". {{r|21}}\n\n\"O Tosco che per la citt\u00e0 del foco\nvivo ten vai cos\u00ec parlando onesto,\npiacciati di restare in questo loco. {{r|24}}\n\nLa tua loquela ti fa manifesto\ndi quella nobil patr\u00efa natio,\na la qual forse fui troppo molesto\". {{r|27}}\n\nSubitamente questo suono usc\u00eco\nd\u2019una de l\u2019arche; per\u00f2 m\u2019accostai,\ntemendo, un poco pi\u00f9 al duca mio. {{r|30}}\n\nEd el mi disse: \"Volgiti! Che fai?\nVedi l\u00e0 Farinata che s\u2019\u00e8 dritto:\nda la cintola in s\u00f9 tutto \u2019l vedrai\". {{r|33}}\n\nIo avea gi\u00e0 il mio viso nel suo fitto;\ned el s\u2019ergea col petto e con la fronte\ncom\u2019avesse l\u2019inferno a gran dispitto. {{r|36}}\n\nE l\u2019animose man del duca e pronte\nmi pinser tra le sepulture a lui,\ndicendo: \"Le parole tue sien conte\". {{r|39}}\n\nCom\u2019io al pi\u00e8 de la sua tomba fui,\nguardommi un poco, e poi, quasi sdegnoso,\nmi dimand\u00f2: \"Chi fuor li maggior tui?\". {{r|42}}\n\nIo ch\u2019era d\u2019ubidir disideroso,\nnon gliel celai, ma tutto gliel\u2019apersi;\nond\u2019ei lev\u00f2 le ciglia un poco in suso; {{r|45}}\n\npoi disse: \"Fieramente furo avversi\na me e a miei primi e a mia parte,\ns\u00ec che per due f\u00efate li dispersi\". {{r|48}}\n\n\"S\u2019ei fur cacciati, ei tornar d\u2019ogne parte\",\nrispuos\u2019io lui, \"l\u2019una e l\u2019altra f\u00efata;\nma i vostri non appreser ben quell\u2019arte\". {{r|51}}\n\nAllor surse a la vista scoperchiata\nun\u2019ombra, lungo questa, infino al mento:\ncredo che s\u2019era in ginocchie levata. {{r|54}}\n\nDintorno mi guard\u00f2, come talento\navesse di veder s\u2019altri era meco;\ne poi che \u2019l sospecciar fu tutto spento, {{r|57}}\n\npiangendo disse: \"Se per questo cieco\ncarcere vai per altezza d\u2019ingegno,\nmio figlio ov\u2019\u00e8? e perch\u00e9 non \u00e8 teco?\". {{r|60}}\n\nE io a lui: \"Da me stesso non vegno:\ncolui ch\u2019attende l\u00e0, per qui mi mena\nforse cui Guido vostro ebbe a disdegno\". {{r|63}}\n\nLe sue parole e \u2019l modo de la pena\nm\u2019avean di costui gi\u00e0 letto il nome;\nper\u00f2 fu la risposta cos\u00ec piena. {{r|66}}\n\nDi s\u00f9bito drizzato grid\u00f2: \"Come?\ndicesti \"elli ebbe\"? non viv\u2019elli ancora?\nnon fiere li occhi suoi lo dolce lume?\". {{r|69}}\n\nQuando s\u2019accorse d\u2019alcuna dimora\nch\u2019io fac\u00eba dinanzi a la risposta,\nsupin ricadde e pi\u00f9 non parve fora. {{r|72}}\n\nMa quell\u2019altro magnanimo, a cui posta\nrestato m\u2019era, non mut\u00f2 aspetto,\nn\u00e9 mosse collo, n\u00e9 pieg\u00f2 sua costa; {{r|75}}\n\ne s\u00e9 contin\u00fcando al primo detto,\n\"S\u2019elli han quell\u2019arte\", disse, \"male appresa,\nci\u00f2 mi tormenta pi\u00f9 che questo letto. {{r|78}}\n\nMa non cinquanta volte fia raccesa\nla faccia de la donna che qui regge,\nche tu saprai quanto quell\u2019arte pesa. {{r|81}}\n\nE se tu mai nel dolce mondo regge,\ndimmi: perch\u00e9 quel popolo \u00e8 s\u00ec empio\nincontr\u2019a\u2019 miei in ciascuna sua legge?\". {{r|84}}\n\nOnd\u2019io a lui: \"Lo strazio e \u2019l grande scempio\nche fece l\u2019Arbia colorata in rosso,\ntal orazion fa far nel nostro tempio\". {{r|87}}\n\nPoi ch\u2019ebbe sospirando il capo mosso,\n\"A ci\u00f2 non fu\u2019 io sol\", disse, \"n\u00e9 certo\nsanza cagion con li altri sarei mosso. {{r|90}}\n\nMa fu\u2019 io solo, l\u00e0 dove sofferto\nfu per ciascun di t\u00f2rre via Fiorenza,\ncolui che la difesi a viso aperto\". {{r|93}}\n\n\"Deh, se riposi mai vostra semenza\",\nprega\u2019 io lui, \"solvetemi quel nodo\nche qui ha \u2019nviluppata mia sentenza. {{r|96}}\n\nEl par che voi veggiate, se ben odo,\ndinanzi quel che \u2019l tempo seco adduce,\ne nel presente tenete altro modo\". {{r|99}}\n\n\"Noi veggiam, come quei c\u2019 ha mala luce,\nle cose\", disse, \"che ne son lontano;\ncotanto ancor ne splende il sommo duce. {{r|102}}\n\nQuando s\u2019appressano o son, tutto \u00e8 vano\nnostro intelletto; e s\u2019altri non ci apporta,\nnulla sapem di vostro stato umano. {{r|105}}\n\nPer\u00f2 comprender puoi che tutta morta\nfia nostra conoscenza da quel punto\nche del futuro fia chiusa la porta\". {{r|108}}\n\nAllor, come di mia colpa compunto,\ndissi: \"Or direte dunque a quel caduto\nche \u2019l suo nato \u00e8 co\u2019 vivi ancor congiunto; {{r|111}}\n\ne s\u2019i\u2019 fui, dianzi, a la risposta muto,\nfate i saper che \u2019l fei perch\u00e9 pensava\ngi\u00e0 ne l\u2019error che m\u2019avete soluto\". {{r|114}}\n\nE gi\u00e0 \u2019l maestro mio mi richiamava;\nper ch\u2019i\u2019 pregai lo spirto pi\u00f9 avaccio\nche mi dicesse chi con lu\u2019 istava. {{r|117}}\n\nDissemi: \"Qui con pi\u00f9 di mille giaccio:\nqua dentro \u00e8 \u2019l secondo Federico\ne \u2019l Cardinale; e de li altri mi taccio\". {{r|120}}\n\nIndi s\u2019ascose; e io inver\u2019 l\u2019antico\npoeta volsi i passi, ripensando\na quel parlar che mi parea nemico. {{r|123}}\n\nElli si mosse; e poi, cos\u00ec andando,\nmi disse: \"Perch\u00e9 se\u2019 tu s\u00ec smarrito?\".\nE io li sodisfeci al suo dimando. {{r|126}}\n\n\"La mente tua conservi quel ch\u2019udito\nhai contra te\", mi comand\u00f2 quel saggio;\n\"e ora attendi qui\", e drizz\u00f2 \u2019l dito: {{r|129}}\n\n\"quando sarai dinanzi al dolce raggio\ndi quella il cui bell\u2019occhio tutto vede,\nda lei saprai di tua vita il v\u00efaggio\". {{r|132}}\n\nAppresso mosse a man sinistra il piede:\nlasciammo il muro e gimmo inver\u2019 lo mezzo\nper un sentier ch\u2019a una valle fiede, {{r|135}}\n\nche \u2019nfin l\u00e0 s\u00f9 facea spiacer suo lezzo.\n</poem>\n\n\n===== Altri progetti =====\n{{Interprogetto|etichetta=Inferno - Canto decimo|w=Inferno_-_Canto_decimo}}\n\n[[cs:Bo\u017esk\u00e1 komedie/Peklo/Zp\u011bv des\u00e1t\u00fd]]\n[[en:The Divine Comedy/Inferno/Canto X]]\n[[es:La Divina Comedia: El Infierno: Canto X]]\n[[fr:La Divine Com\u00e9die (trad. Lamennais)/L\u2019Enfer/Chant X]]\n[[pt:A Divina Com\u00e9dia/Inferno/X]]\n[[ru:\u0411\u043e\u0436\u0435\u0441\u0442\u0432\u0435\u043d\u043d\u0430\u044f \u043a\u043e\u043c\u0435\u0434\u0438\u044f (\u0414\u0430\u043d\u0442\u0435/\u041c\u0438\u043d)/\u0410\u0434/\u041f\u0435\u0441\u043d\u044c X/\u0414\u041e]]"}]}}}}