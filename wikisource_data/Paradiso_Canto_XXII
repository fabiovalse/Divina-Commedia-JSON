{"batchcomplete":"","query":{"normalized":[{"from":"Divina_Commedia/Paradiso/Canto XXII","to":"Divina Commedia/Paradiso/Canto XXII"}],"pages":{"1484":{"pageid":1484,"ns":0,"title":"Divina Commedia/Paradiso/Canto XXII","revisions":[{"contentformat":"text/x-wiki","contentmodel":"wikitext","*":"{{Conteggio pagine|[[Speciale:Statistiche]]}}<!-- Area dati: non modificare da qui: --><onlyinclude><div style=\"display:none\"><section begin=\"sottotitolo\"/>[[Divina Commedia/Paradiso|Paradiso]]<br /><br />Canto ventiduesimo<section end=\"sottotitolo\"/>\n<section begin=\"prec\"/>../Canto XXI<section end=\"prec\"/>\n<section begin=\"succ\"/>../Canto XXIII<section end=\"succ\"/>\n<section begin=\"nome template\"/>IncludiIntestazione<section end=\"nome template\"/>\n<section begin=\"data\"/>13 febbraio 2008<section end=\"data\"/>\n<section begin=\"avz\"/>75%<section end=\"avz\"/>\n<section begin=\"arg\"/>Poemi<section end=\"arg\"/>\n</div></onlyinclude><!-- a qui -->{{Qualit\u00e0|avz=75%|data=13 febbraio 2008|arg=Poemi}}{{IncludiIntestazione|sottotitolo=[[Divina Commedia/Paradiso|Paradiso]]<br /><br />Canto ventiduesimo|prec=../Canto XXI|succ=../Canto XXIII}}\n\n''Canto XXII, nel quale si tratta di quelli medesimi che nel precedente capitolo, qui sotto il titolo di Santo Maccario e di Santo Romoaldo; e infine dispitta il mondo e la sua picciolezza e le cose mondane, ripetendo e mostrando tutti li pianeti per li quali \u00e8 intrato; ed entra con Beatrice nel segno d\u2019i Gemini; e qui prende l\u2019ottava parte di questa terza cantica.''\n \n\n<poem> \nOppresso di stupore, a la mia guida\nmi volsi, come parvol che ricorre\nsempre col\u00e0 dove pi\u00f9 si confida; {{r|3}}\n\ne quella, come madre che soccorre\ns\u00f9bito al figlio palido e anelo\ncon la sua voce, che \u2019l suol ben disporre, {{r|6}}\n\nmi disse: \u00abNon sai tu che tu se\u2019 in cielo?\ne non sai tu che \u2019l cielo \u00e8 tutto santo,\ne ci\u00f2 che ci si fa vien da buon zelo? {{r|9}}\n\nCome t\u2019avrebbe trasmutato il canto,\ne io ridendo, mo pensar lo puoi,\nposcia che \u2019l grido t\u2019ha mosso cotanto; {{r|12}}\n\nnel qual, se \u2019nteso avessi i prieghi suoi,\ngi\u00e0 ti sarebbe nota la vendetta\nche tu vedrai innanzi che tu muoi. {{r|15}}\n\nLa spada di qua s\u00f9 non taglia in fretta\nn\u00e9 tardo, ma\u2019 ch\u2019al parer di colui\nche dis\u00efando o temendo l\u2019aspetta. {{r|18}}\n\nMa rivolgiti omai inverso altrui;\nch\u2019assai illustri spiriti vedrai,\nse com\u2019 io dico l\u2019aspetto redui\u00bb. {{r|21}}\n\nCome a lei piacque, li occhi ritornai,\ne vidi cento sperule che \u2019nsieme\npi\u00f9 s\u2019abbellivan con mut\u00fci rai. {{r|24}}\n\nIo stava come quei che \u2019n s\u00e9 repreme\nla punta del disio, e non s\u2019attenta\ndi domandar, s\u00ec del troppo si teme; {{r|27}}\n\ne la maggiore e la pi\u00f9 luculenta\ndi quelle margherite innanzi fessi,\nper far di s\u00e9 la mia voglia contenta. {{r|30}}\n\nPoi dentro a lei udi\u2019: \u00abSe tu vedessi\ncom\u2019 io la carit\u00e0 che tra noi arde,\nli tuoi concetti sarebbero espressi. {{r|33}}\n\nMa perch\u00e9 tu, aspettando, non tarde\na l\u2019alto fine, io ti far\u00f2 risposta\npur al pensier, da che s\u00ec ti riguarde. {{r|36}}\n\nQuel monte a cui Cassino \u00e8 ne la costa\nfu frequentato gi\u00e0 in su la cima\nda la gente ingannata e mal disposta; {{r|39}}\n\ne quel son io che s\u00f9 vi portai prima\nlo nome di colui che \u2019n terra addusse\nla verit\u00e0 che tanto ci soblima; {{r|42}}\n\ne tanta grazia sopra me relusse,\nch\u2019io ritrassi le ville circunstanti\nda l\u2019empio c\u00f3lto che \u2019l mondo sedusse. {{r|45}}\n\nQuesti altri fuochi tutti contemplanti\nuomini fuoro, accesi di quel caldo\nche fa nascere i fiori e \u2019 frutti santi. {{r|48}}\n\nQui \u00e8 Maccario, qui \u00e8 Romoaldo,\nqui son li frati miei che dentro ai chiostri\nfermar li piedi e tennero il cor saldo\u00bb. {{r|51}}\n\nE io a lui: \u00abL\u2019affetto che dimostri\nmeco parlando, e la buona sembianza\nch\u2019io veggio e noto in tutti li ardor vostri, {{r|54}}\n\ncos\u00ec m\u2019ha dilatata mia fidanza,\ncome \u2019l sol fa la rosa quando aperta\ntanto divien quant\u2019 ell\u2019 ha di possanza. {{r|57}}\n\nPer\u00f2 ti priego, e tu, padre, m\u2019accerta\ns\u2019io posso prender tanta grazia, ch\u2019io\nti veggia con imagine scoverta\u00bb. {{r|60}}\n\nOnd\u2019 elli: \u00abFrate, il tuo alto disio\ns\u2019adempier\u00e0 in su l\u2019ultima spera,\nove s\u2019adempion tutti li altri e \u2019l mio. {{r|63}}\n\nIvi \u00e8 perfetta, matura e intera\nciascuna dis\u00efanza; in quella sola\n\u00e8 ogne parte l\u00e0 ove sempr\u2019 era, {{r|66}}\n\nperch\u00e9 non \u00e8 in loco e non s\u2019impola;\ne nostra scala infino ad essa varca,\nonde cos\u00ec dal viso ti s\u2019invola. {{r|69}}\n\nInfin l\u00e0 s\u00f9 la vide il patriarca\nIacobbe porger la superna parte,\nquando li apparve d\u2019angeli s\u00ec carca. {{r|72}}\n\nMa, per salirla, mo nessun diparte\nda terra i piedi, e la regola mia\nrimasa \u00e8 per danno de le carte. {{r|75}}\n\nLe mura che solieno esser badia\nfatte sono spelonche, e le cocolle\nsacca son piene di farina ria. {{r|78}}\n\nMa grave usura tanto non si tolle\ncontra \u2019l piacer di Dio, quanto quel frutto\nche fa il cor de\u2019 monaci s\u00ec folle; {{r|81}}\n\nch\u00e9 quantunque la Chiesa guarda, tutto\n\u00e8 de la gente che per Dio dimanda;\nnon di parenti n\u00e9 d\u2019altro pi\u00f9 brutto. {{r|84}}\n\nLa carne d\u2019i mortali \u00e8 tanto blanda,\nche gi\u00f9 non basta buon cominciamento\ndal nascer de la quercia al far la ghianda. {{r|87}}\n\nPier cominci\u00f2 sanz\u2019 oro e sanz\u2019 argento,\ne io con orazione e con digiuno,\ne Francesco umilmente il suo convento; {{r|90}}\n\ne se guardi \u2019l principio di ciascuno,\nposcia riguardi l\u00e0 dov\u2019 \u00e8 trascorso,\ntu vederai del bianco fatto bruno. {{r|93}}\n\nVeramente Iordan v\u00f2lto retrorso\npi\u00f9 fu, e \u2019l mar fuggir, quando Dio volse,\nmirabile a veder che qui \u2019l soccorso\u00bb. {{r|96}}\n\nCos\u00ec mi disse, e indi si raccolse\nal suo collegio, e \u2019l collegio si strinse;\npoi, come turbo, in s\u00f9 tutto s\u2019avvolse. {{r|99}}\n\nLa dolce donna dietro a lor mi pinse\ncon un sol cenno su per quella scala,\ns\u00ec sua virt\u00f9 la mia natura vinse; {{r|102}}\n\nn\u00e9 mai qua gi\u00f9 dove si monta e cala\nnaturalmente, fu s\u00ec ratto moto\nch\u2019agguagliar si potesse a la mia ala. {{r|105}}\n\nS\u2019io torni mai, lettore, a quel divoto\ntr\u00efunfo per lo quale io piango spesso\nle mie peccata e \u2019l petto mi percuoto, {{r|108}}\n\ntu non avresti in tanto tratto e messo\nnel foco il dito, in quant\u2019 io vidi \u2019l segno\nche segue il Tauro e fui dentro da esso. {{r|111}}\n\nO glor\u00efose stelle, o lume pregno\ndi gran virt\u00f9, dal quale io riconosco\ntutto, qual che si sia, il mio ingegno, {{r|114}}\n\ncon voi nasceva e s\u2019ascondeva vosco\nquelli ch\u2019\u00e8 padre d\u2019ogne mortal vita,\nquand\u2019 io senti\u2019 di prima l\u2019aere tosco; {{r|117}}\n\ne poi, quando mi fu grazia largita\nd\u2019entrar ne l\u2019alta rota che vi gira,\nla vostra reg\u00efon mi fu sortita. {{r|120}}\n\nA voi divotamente ora sospira\nl\u2019anima mia, per acquistar virtute\nal passo forte che a s\u00e9 la tira. {{r|123}}\n\n\u00abTu se\u2019 s\u00ec presso a l\u2019ultima salute\u00bb,\ncominci\u00f2 B\u00ebatrice, \u00abche tu dei\naver le luci tue chiare e acute; {{r|126}}\n\ne per\u00f2, prima che tu pi\u00f9 t\u2019inlei,\nrimira in gi\u00f9, e vedi quanto mondo\nsotto li piedi gi\u00e0 esser ti fei; {{r|129}}\n\ns\u00ec che \u2019l tuo cor, quantunque pu\u00f2, giocondo\ns\u2019appresenti a la turba tr\u00efunfante\nche lieta vien per questo etera tondo\u00bb. {{r|132}}\n\nCol viso ritornai per tutte quante\nle sette spere, e vidi questo globo\ntal, ch\u2019io sorrisi del suo vil sembiante; {{r|135}}\n\ne quel consiglio per migliore approbo\nche l\u2019ha per meno; e chi ad altro pensa\nchiamar si puote veramente probo. {{r|138}}\n\nVidi la figlia di Latona incensa\nsanza quell\u2019 ombra che mi fu cagione\nper che gi\u00e0 la credetti rara e densa. {{r|141}}\n\nL\u2019aspetto del tuo nato, Iper\u00efone,\nquivi sostenni, e vidi com\u2019 si move\ncirca e vicino a lui Maia e D\u00efone. {{r|144}}\n\nQuindi m\u2019apparve il temperar di Giove\ntra \u2019l padre e \u2019l figlio; e quindi mi fu chiaro\nil var\u00efar che fanno di lor dove; {{r|147}}\n\ne tutti e sette mi si dimostraro\nquanto son grandi e quanto son veloci\ne come sono in distante riparo. {{r|150}}\n\n{{\u00a7|L'aiuola che ci fa tanto feroci|L'aiuola che ci fa tanto feroci,\nvolgendom' io con li etterni Gemelli,\ntutta m'apparve da' colli a le foci; {{r|153}}\n\nposcia rivolsi li occhi a li occhi belli.}}\n</poem>\n\n\n===== Altri progetti =====\n{{Interprogetto|etichetta=Paradiso - Canto ventiduesimo|w=Paradiso_-_Canto_ventiduesimo}}\n\n[[cs:Bo\u017esk\u00e1 komedie/R\u00e1j/Zp\u011bv dvac\u00e1t\u00fd druh\u00fd]]\n[[en:The Divine Comedy/Paradiso/Canto XXII]]\n[[es:La Divina Comedia: El Para\u00edso: Canto XXII]]\n[[fr:La Divine Com\u00e9die (trad. Lamennais)/Le Paradis/Chant XXII]]\n[[pt:A Divina Com\u00e9dia/Para\u00edso/XXII]]\n[[ro:Divina Comedie/Paradisul/C\u00e2ntul XXII]]"}]}}}}