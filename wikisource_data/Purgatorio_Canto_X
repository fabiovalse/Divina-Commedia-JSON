{"batchcomplete":"","query":{"normalized":[{"from":"Divina_Commedia/Purgatorio/Canto X","to":"Divina Commedia/Purgatorio/Canto X"}],"pages":{"1396":{"pageid":1396,"ns":0,"title":"Divina Commedia/Purgatorio/Canto X","revisions":[{"contentformat":"text/x-wiki","contentmodel":"wikitext","*":"{{Conteggio pagine|[[Speciale:Statistiche]]}}<!-- Area dati: non modificare da qui: --><onlyinclude><div style=\"display:none\"><section begin=\"sottotitolo\"/>[[Divina Commedia/Purgatorio|Purgatorio]]<br /><br />Canto decimo<section end=\"sottotitolo\"/>\n<section begin=\"prec\"/>../Canto IX<section end=\"prec\"/>\n<section begin=\"succ\"/>../Canto XI<section end=\"succ\"/>\n<section begin=\"nome template\"/>IncludiIntestazione<section end=\"nome template\"/>\n<section begin=\"data\"/>17 agosto 2008<section end=\"data\"/>\n<section begin=\"avz\"/>75%<section end=\"avz\"/>\n<section begin=\"arg\"/>Poemi<section end=\"arg\"/>\n</div></onlyinclude><!-- a qui -->{{Qualit\u00e0|avz=75%|data=17 agosto 2008|arg=Poemi}}{{IncludiIntestazione|sottotitolo=[[Divina Commedia/Purgatorio|Purgatorio]]<br /><br />Canto decimo|prec=../Canto IX|succ=../Canto XI}}\n\n''Canto X, dove si tratta del primo girone del proprio purgatorio, il quale luogo discrive l\u2019auttore sotto certi intagli d\u2019antiche imagini; e qui si purga la colpa de la superbia.''\n \n<poem> \nPoi fummo dentro al soglio de la porta\nche \u2019l mal amor de l\u2019anime disusa,\nperch\u00e9 fa parer dritta la via torta, {{r|3}}\n\nsonando la senti\u2019 esser richiusa;\ne s\u2019io avesse li occhi v\u00f2lti ad essa,\nqual fora stata al fallo degna scusa? {{r|6}}\n\nNoi salavam per una pietra fessa,\nche si moveva e d\u2019una e d\u2019altra parte,\ns\u00ec come l\u2019onda che fugge e s\u2019appressa. {{r|9}}\n\n\"Qui si conviene usare un poco d\u2019arte\",\ncominci\u00f2 \u2019l duca mio, \"in accostarsi\nor quinci, or quindi al lato che si parte\". {{r|12}}\n\nE questo fece i nostri passi scarsi,\ntanto che pria lo scemo de la luna\nrigiunse al letto suo per ricorcarsi, {{r|15}}\n\nche noi fossimo fuor di quella cruna;\nma quando fummo liberi e aperti\ns\u00f9 dove il monte in dietro si rauna, {{r|18}}\n\n\u00efo stancato e amendue incerti\ndi nostra via, restammo in su un piano\nsolingo pi\u00f9 che strade per diserti. {{r|21}}\n\nDa la sua sponda, ove confina il vano,\nal pi\u00e8 de l\u2019alta ripa che pur sale,\nmisurrebbe in tre volte un corpo umano; {{r|24}}\n\ne quanto l\u2019occhio mio potea trar d\u2019ale,\nor dal sinistro e or dal destro fianco,\nquesta cornice mi parea cotale. {{r|27}}\n\nL\u00e0 s\u00f9 non eran mossi i pi\u00e8 nostri anco,\nquand\u2019io conobbi quella ripa intorno\nche dritto di salita aveva manco, {{r|30}}\n\nesser di marmo candido e addorno\nd\u2019intagli s\u00ec, che non pur Policleto,\nma la natura l\u00ec avrebbe scorno. {{r|33}}\n\nL\u2019angel che venne in terra col decreto\nde la molt\u2019anni lagrimata pace,\nch\u2019aperse il ciel del suo lungo divieto, {{r|36}}\n\ndinanzi a noi pareva s\u00ec verace\nquivi intagliato in un atto soave,\nche non sembiava imagine che tace. {{r|39}}\n\nGiurato si saria ch\u2019el dicesse \u2019Ave!\u2019;\nperch\u00e9 iv\u2019era imaginata quella\nch\u2019ad aprir l\u2019alto amor volse la chiave; {{r|42}}\n\ne avea in atto impressa esta favella\n\u2019Ecce ancilla De\u00ef\u2019, propriamente\ncome figura in cera si suggella. {{r|45}}\n\n\"Non tener pur ad un loco la mente\",\ndisse \u2019l dolce maestro, che m\u2019avea\nda quella parte onde \u2019l cuore ha la gente. {{r|48}}\n\nPer ch\u2019i\u2019 mi mossi col viso, e vedea\ndi retro da Maria, da quella costa\nonde m\u2019era colui che mi movea, {{r|51}}\n\nun\u2019altra storia ne la roccia imposta;\nper ch\u2019io varcai {{AutoreCitato|Publio Virgilio Marone|Virgilio}}, e fe\u2019 mi presso,\nacci\u00f2 che fosse a li occhi miei disposta. {{r|54}}\n\nEra intagliato l\u00ec nel marmo stesso\nlo carro e \u2019 buoi, traendo l\u2019arca santa,\nper che si teme officio non commesso. {{r|57}}\n\nDinanzi parea gente; e tutta quanta,\npartita in sette cori, a\u2019 due mie\u2019 sensi\nfaceva dir l\u2019un \u2019No\u2019, l\u2019altro \u2019S\u00ec, canta\u2019. {{r|60}}\n\nSimilemente al fummo de li \u2019ncensi\nche v\u2019era imaginato, li occhi e \u2019l naso\ne al s\u00ec e al no discordi fensi. {{r|63}}\n\nL\u00ec precedeva al benedetto vaso,\ntrescando alzato, l\u2019umile salmista,\ne pi\u00f9 e men che re era in quel caso. {{r|66}}\n\nDi contra, effig\u00efata ad una vista\nd\u2019un gran palazzo, Mic\u00f2l ammirava\ns\u00ec come donna dispettosa e trista. {{r|69}}\n\nI\u2019 mossi i pi\u00e8 del loco dov\u2019io stava,\nper avvisar da presso un\u2019altra istoria,\nche di dietro a Mic\u00f2l mi biancheggiava. {{r|72}}\n\nQuiv\u2019era stor\u00efata l\u2019alta gloria\ndel roman principato, il cui valore\nmosse Gregorio a la sua gran vittoria; {{r|75}}\n\ni\u2019 dico di Traiano imperadore;\ne una vedovella li era al freno,\ndi lagrime atteggiata e di dolore. {{r|78}}\n\nIntorno a lui parea calcato e pieno\ndi cavalieri, e l\u2019aguglie ne l\u2019oro\nsovr\u2019essi in vista al vento si movieno. {{r|81}}\n\nLa miserella intra tutti costoro\npareva dir: \"Segnor, fammi vendetta\ndi mio figliuol ch\u2019\u00e8 morto, ond\u2019io m\u2019accoro\"; {{r|84}}\n\ned elli a lei rispondere: \"Or aspetta\ntanto ch\u2019i\u2019 torni\"; e quella: \"Segnor mio\",\ncome persona in cui dolor s\u2019affretta, {{r|87}}\n\n\"se tu non torni?\"; ed ei: \"Chi fia dov\u2019io,\nla ti far\u00e0\"; ed ella: \"L\u2019altrui bene\na te che fia, se \u2019l tuo metti in oblio?\"; {{r|90}}\n\nond\u2019elli: \"Or ti conforta; ch\u2019ei convene\nch\u2019i\u2019 solva il mio dovere anzi ch\u2019i\u2019 mova:\ngiustizia vuole e piet\u00e0 mi ritene\". {{r|93}}\n\nColui che mai non vide cosa nova\nprodusse esto visibile parlare,\nnovello a noi perch\u00e9 qui non si trova. {{r|96}}\n\nMentr\u2019io mi dilettava di guardare\nl\u2019imagini di tante umilitadi,\ne per lo fabbro loro a veder care, {{r|99}}\n\n\"Ecco di qua, ma fanno i passi radi\",\nmormorava il poeta, \"molte genti:\nquesti ne \u2019nv\u00eferanno a li alti gradi\". {{r|102}}\n\nLi occhi miei, ch\u2019a mirare eran contenti\nper veder novitadi ond\u2019e\u2019 son vaghi,\nvolgendosi ver\u2019 lui non furon lenti. {{r|105}}\n\nNon vo\u2019 per\u00f2, lettor, che tu ti smaghi\ndi buon proponimento per udire\ncome Dio vuol che \u2019l debito si paghi. {{r|108}}\n\nNon attender la forma del mart\u00ecre:\npensa la succession; pensa ch\u2019al peggio\noltre la gran sentenza non pu\u00f2 ire. {{r|111}}\n\nIo cominciai: \"Maestro, quel ch\u2019io veggio\nmuovere a noi, non mi sembian persone,\ne non so che, s\u00ec nel veder vaneggio\". {{r|114}}\n\nEd elli a me: \"La grave condizione\ndi lor tormento a terra li rannicchia,\ns\u00ec che \u2019 miei occhi pria n\u2019ebber tencione. {{r|117}}\n\nMa guarda fiso l\u00e0, e disviticchia\ncol viso quel che vien sotto a quei sassi:\ngi\u00e0 scorger puoi come ciascun si picchia\". {{r|120}}\n\nO superbi cristian, miseri lassi,\nche, de la vista de la mente infermi,\nfidanza avete ne\u2019 retrosi passi, {{r|123}}\n\nnon v\u2019accorgete voi che noi siam vermi\nnati a formar l\u2019angelica farfalla,\nche vola a la giustizia sanza schermi? {{r|126}}\n\nDi che l\u2019animo vostro in alto galla,\npoi siete quasi antomata in difetto,\ns\u00ec come vermo in cui formazion falla? {{r|129}}\n\nCome per sostentar solaio o tetto,\nper mensola talvolta una figura\nsi vede giugner le ginocchia al petto, {{r|132}}\n\nla qual fa del non ver vera rancura\nnascere \u2019n chi la vede; cos\u00ec fatti\nvid\u2019io color, quando puosi ben cura. {{r|135}}\n\nVero \u00e8 che pi\u00f9 e meno eran contratti\nsecondo ch\u2019avien pi\u00f9 e meno a dosso;\ne qual pi\u00f9 paz\u00efenza avea ne li atti, {{r|138}}\n\npiangendo parea dicer: \u2019Pi\u00f9 non posso\u2019.\n</poem>\n\n\n===== Altri progetti =====\n{{Interprogetto|etichetta=Purgatorio - Canto decimo|w=Purgatorio_-_Canto_decimo}}\n\n[[cs:Bo\u017esk\u00e1 komedie/O\u010distec/Zp\u011bv des\u00e1t\u00fd]]\n[[en:The Divine Comedy/Purgatorio/Canto X]]\n[[es:La Divina Comedia: El Purgatorio: Canto X]]\n[[fr:La Divine Com\u00e9die (trad. Lamennais)/Le Purgatoire/Chant X]]\n[[pt:A Divina Com\u00e9dia/Purgat\u00f3rio/X]]\n[[ro:Divina Comedie/Purgatoriul/C\u00e2ntul X]]\n[[ru:\u0411\u043e\u0436\u0435\u0441\u0442\u0432\u0435\u043d\u043d\u0430\u044f \u043a\u043e\u043c\u0435\u0434\u0438\u044f (\u0414\u0430\u043d\u0442\u0435/\u041c\u0438\u043d)/\u0427\u0438\u0441\u0442\u0438\u043b\u0438\u0449\u0435/\u041f\u0435\u0441\u043d\u044c X/\u0414\u041e]]"}]}}}}